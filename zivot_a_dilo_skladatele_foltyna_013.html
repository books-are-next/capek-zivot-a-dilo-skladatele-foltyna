<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VIII\. * * * Dvě poznámky">
    <meta name="apple-mobile-web-app-capable" content="yes">
    <title>VIII. * * * Dvě poznámky</title>
    <link rel="stylesheet" href="./style/style.min.css" media="screen" integrity="sha256-8oNwEACUgbH9yDj0LEv8C2NKEqG9tZcPet5bTjftmWk=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Karel Čapek: Život a dílo skladatele Foltýna">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život a dílo skladatele Foltýna">
    <meta property="og:title" content="Život a dílo skladatele Foltýna">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Život a dílo skladatele Foltýna">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_a_dilo_skladatele_foltyna_012.html">
    <link rel="next" href="./zivot_a_dilo_skladatele_foltyna_014.html">
    <meta name="nb-order" content="9">
    <link rel="self" href="zivot_a_dilo_skladatele_foltyna_013.html">
    <meta name="nb-identifier" content="capek-zivot-a-dilo-skladatele-foltyna-9d8e686">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1982" data-nb-chars="11822">
    <nav role="doc-toc">
      <ul class="plain section">
        <li><a href="zivot_a_dilo_skladatele_foltyna_005.html">Předmluva</a></li>
        <li><a href="zivot_a_dilo_skladatele_foltyna_006.html">I. Okresní soudce Šimek</a></li>
        <li><a href="zivot_a_dilo_skladatele_foltyna_007.html">II. Paní Jirka Hudcová</a></li>
        <li><a href="zivot_a_dilo_skladatele_foltyna_008.html">III. Dr. V. B.</a></li>
        <li><a href="zivot_a_dilo_skladatele_foltyna_009.html">IV. Paní Karla Foltýnová</a></li>
        <li><a href="zivot_a_dilo_skladatele_foltyna_010.html">V. Univ. prof. Dr. Strauss</a></li>
        <li><a href="zivot_a_dilo_skladatele_foltyna_011.html">VI. Dr. J. Petrů</a></li>
        <li><a href="zivot_a_dilo_skladatele_foltyna_012.html">VII. Váša Ambrož</a></li>
        <li><a href="zivot_a_dilo_skladatele_foltyna_013.html">VIII. * * *</a></li>
        <li><a href="zivot_a_dilo_skladatele_foltyna_014.html">IX. Jan Trojan</a></li>
        <li><a href="zivot_a_dilo_skladatele_foltyna_015.html">Ediční poznámka</a></li>
        <li><a href="zivot_a_dilo_skladatele_foltyna_016.html">Život a doba spisovatele Karla Čapka v datech</a></li>
        <li><a href="zivot_a_dilo_skladatele_foltyna_017.html">První vydání knih Karla Čapka</a></li>
        <li><a href="zivot_a_dilo_skladatele_foltyna_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="24"><span class="idea" data-nb-ref-number="1" id="idea1" data-nb-words="6" data-nb-chars="24">VIII. * * * Dvě poznámky</span></h1>
        <section>
          <p class="chunk" data-nb-ref-number="2" data-nb-words="63" data-nb-chars="396"><span class="idea" data-nb-ref-number="2" id="idea2" data-nb-words="63" data-nb-chars="396">Ve&nbsp;vyprávění paní Karly Foltýnové padla zmínka o&nbsp;dvou osobách, jež hrály určitou, byť jen epizodickou roli v&nbsp;životě a&nbsp;díle Bedy Foltena. Z&nbsp;důvodů nasnadě ležících nebylo možno získati jejich vzpomínky na&nbsp;zesnulého skladatele; i&nbsp;zařazujeme na&nbsp;toto místo v&nbsp;zájmu časové i&nbsp;věcné souvislosti aspoň něco málo údajů a&nbsp;podrobností, které jsme o&nbsp;řečených dvou osobnostech mohli přímo nebo nepřímo sebrat.</span></p>
          <p class="chunk" data-nb-ref-number="3" data-nb-words="91" data-nb-chars="617"><span class="idea" data-nb-ref-number="3" id="idea3" data-nb-words="91" data-nb-chars="617">První z&nbsp;nich byla ona „cizí zpěvačka“, jak ji&nbsp;označila paní Karla Foltýnová. Byla to&nbsp;kdysi skutečně jedna z&nbsp;nejslavnějších operních hvězd, a&nbsp;o&nbsp;jejích primadonských rozmarech, o&nbsp;jejích láskách a&nbsp;špercích, o&nbsp;jejích honorářích a&nbsp;porušovaných kontraktech se&nbsp;vypravovaly neuvěřitelné věci. Tehdy ovšem, když hostovala na&nbsp;naší scéně, její pěvecká sláva už&nbsp;hodně pohasínala; bylo jí&nbsp;značně přes padesát let, zatímco Beda Folten sotva překročil svou třicítku. Nicméně byla ještě impozantní ženský zjev, a&nbsp;její vystoupení nebylo takovým neúspěchem, jak naznačeno; aspoň její herecké umění působilo stále ještě mohutným dojmem.</span></p>
          <p class="chunk" data-nb-ref-number="4" data-nb-words="28" data-nb-chars="161"><span class="idea" data-nb-ref-number="4" id="idea4" data-nb-words="28" data-nb-chars="161">Pisatel těchto řádků byl sám v&nbsp;divadle, když tehdy pohostinsky zpívala v&nbsp;Carmen; o&nbsp;přestávce potkal ve&nbsp;foyeru Bedu Foltena. „Jak se&nbsp;vám líbila?“ ptal jsem se&nbsp;ho.</span></p>
          <p class="chunk" data-nb-ref-number="5" data-nb-words="10" data-nb-chars="67"><span class="idea" data-nb-ref-number="5" id="idea5" data-nb-words="10" data-nb-chars="67">Folten udělal malou grimasu. „Vůbec ne,“ řekl suše. „Příliš stará.“</span></p>
          <p class="chunk" data-nb-ref-number="6" data-nb-words="44" data-nb-chars="267"><span class="idea" data-nb-ref-number="6" id="idea6" data-nb-words="44" data-nb-chars="267">„Jak by&nbsp;ne,“ povídám mu. „Spočítejte si, že&nbsp;už&nbsp;byla slavná, když byla milenkou…“ A&nbsp;jmenoval jsem mu&nbsp;jednoho z&nbsp;nejslavnějších operních tvůrců světa, který tehdy byl už&nbsp;nějakých dvacet let nebožtíkem. Člověk takové věci neříká ani ze&nbsp;zlomyslnosti, ale jaksi mu&nbsp;to&nbsp;nedá.</span></p>
          <p class="chunk" data-nb-ref-number="7" data-nb-words="14" data-nb-chars="72"><span class="idea" data-nb-ref-number="7" id="idea7" data-nb-words="14" data-nb-chars="72">Beda Folten na&nbsp;mne vypoulil oči. „Jistě? Ale to&nbsp;je&nbsp;úžasné! Jak to&nbsp;víte?“</span></p>
          <p class="chunk" data-nb-ref-number="8" data-nb-words="43" data-nb-chars="276"><span class="idea" data-nb-ref-number="8" id="idea8" data-nb-words="43" data-nb-chars="276">„To přece je&nbsp;známo,“ řekl jsem. „Potom měla toho a&nbsp;toho,“ a&nbsp;jmenoval jsem jednoho panovníka, jednoho velkého tenoristu a&nbsp;jednoho proslulého spisovatele. Na&nbsp;Foltena to&nbsp;zřejmě udělalo ohromný dojem. „Poslyšte, to&nbsp;musí být báječná ženská,“ vyhrkl s&nbsp;obdivem. „Tu bych chtěl znát!“</span></p>
          <p class="chunk" data-nb-ref-number="9" data-nb-words="42" data-nb-chars="247"><span class="idea" data-nb-ref-number="9" id="idea9" data-nb-words="42" data-nb-chars="247">Když po&nbsp;finále padla opona, viděl jsem Foltena stát v&nbsp;první řadě sedadel; tleskal jako šílený, div nepřepadl do&nbsp;orkestry. Zůstal tam skoro poslední a&nbsp;zuřivě tleskal; dočkal se&nbsp;toho, že&nbsp;se&nbsp;mu&nbsp;slavná diva zvlášť poklonila a&nbsp;poslala mu&nbsp;rukou polibek.</span></p>
          <p class="chunk" data-nb-ref-number="10" data-nb-words="63" data-nb-chars="324"><span class="idea" data-nb-ref-number="10" id="idea10" data-nb-words="63" data-nb-chars="324">Za&nbsp;dva dny s&nbsp;ním utekla někam do&nbsp;Alp; měla ještě zpívat v&nbsp;Madame Butterfly nebo v&nbsp;čem, ale byla to&nbsp;zas jedna z&nbsp;jejích pověstných eskapád. A&nbsp;za&nbsp;další tři dny se&nbsp;u&nbsp;mne objevil Beda Folten, zničený a&nbsp;rozrušený, že&nbsp;se&nbsp;mu&nbsp;až&nbsp;brada třásla. „Prosím vás,“ šeptal, „prosím vás, nechte mě&nbsp;několik dní u&nbsp;vás; já&nbsp;teď ještě nechci domů…“</span></p>
          <p class="chunk" data-nb-ref-number="11" data-nb-words="11" data-nb-chars="65"><span class="idea" data-nb-ref-number="11" id="idea11" data-nb-words="11" data-nb-chars="65">Spráskl jsem ruce. „Člověče, to&nbsp;už&nbsp;vás ta&nbsp;stará Venuše vyhodila?“</span></p>
          <p class="chunk" data-nb-ref-number="12" data-nb-words="30" data-nb-chars="167"><span class="idea" data-nb-ref-number="12" id="idea12" data-nb-words="30" data-nb-chars="167">Zrudl a&nbsp;uraženě se&nbsp;zamračil. „Co vás nemá,“ vycedil mezi zuby. „Ta se&nbsp;do&nbsp;mne tak vášnivě zbláznila… Hrozná baba! Uvidíte, že&nbsp;za&nbsp;mnou přijede… Já&nbsp;nechci, aby mě&nbsp;našla!“</span></p>
          <p class="chunk" data-nb-ref-number="13" data-nb-words="8" data-nb-chars="51"><span class="idea" data-nb-ref-number="13" id="idea13" data-nb-words="8" data-nb-chars="51">„Foltene,“ povídám, „proč jste s&nbsp;ní&nbsp;vlastně utekl?“</span></p>
          <p class="chunk" data-nb-ref-number="14" data-nb-words="26" data-nb-chars="132"><span class="idea" data-nb-ref-number="14" id="idea14" data-nb-words="26" data-nb-chars="132">Rty se&nbsp;mu&nbsp;třásly a&nbsp;namáhavě polykal. „Když… když jsem si&nbsp;myslel, že&nbsp;na&nbsp;ní&nbsp;bůhvíco je! Vy&nbsp;sám jste mi&nbsp;říkal, kdo všechno ji&nbsp;miloval…“</span></p>
          <p class="chunk" data-nb-ref-number="15" data-nb-words="54" data-nb-chars="297"><span class="idea" data-nb-ref-number="15" id="idea15" data-nb-words="54" data-nb-chars="297">Zůstal u&nbsp;mne asi týden; z&nbsp;některých narážek a&nbsp;podřeknutí jsem usoudil, že&nbsp;si&nbsp;s&nbsp;ní&nbsp;najal vilu někde u&nbsp;Wolfgangsee; ale už&nbsp;první noc se&nbsp;strhl děsný kravál, a&nbsp;nezkrotná operní bohyně mu&nbsp;hodila na&nbsp;hlavu celý soubor broušených sklenic. Jak se&nbsp;zdá, ráno nato ujela do&nbsp;Itálie, a&nbsp;Folten se&nbsp;potichu vrátil.</span></p>
          <p class="chunk" data-nb-ref-number="16" data-nb-words="144" data-nb-chars="835"><span class="idea" data-nb-ref-number="16" id="idea16" data-nb-words="144" data-nb-chars="835">Bylo mi&nbsp;ho&nbsp;v&nbsp;té&nbsp;věci vlastně líto. Myslím, že&nbsp;to&nbsp;u&nbsp;něho vůbec nebylo to, čemu se&nbsp;říká milostné poblouzení, ale spíš jakási ctižádost: protože byla milenkou jednoho z&nbsp;největších skladatelů, nějakého krále a&nbsp;kdekoho, nebo protože sama byla tak slavná a&nbsp;pověstná, nu, kdož ví; někdy si&nbsp;říkám, že&nbsp;se&nbsp;snad aspoň touto cestou chtěl stát čímsi jako následníkem toho skvělého muzikanta a&nbsp;tvůrce, který ji&nbsp;kdysi miloval. Snad se&nbsp;mu&nbsp;to&nbsp;zdálo být osudem hodným velikého umělce, připálit si&nbsp;prsty na&nbsp;tomto téměř historickém plameni. Ještě po&nbsp;letech rád ukazoval jakousi stopu po&nbsp;krticích na&nbsp;krku a&nbsp;tvrdil, že&nbsp;to&nbsp;je&nbsp;památka na&nbsp;ránu dýkou. Prý ze&nbsp;žárlivosti. A&nbsp;pak tajemně naznačoval: to&nbsp;mu&nbsp;udělala božská ta&nbsp;a&nbsp;ta, víte, co&nbsp;byla milenkou toho slavného skladatele. I&nbsp;mně vypravoval tuto verzi; patrně už&nbsp;zapomněl, že&nbsp;jsem tu&nbsp;příhodu znal trochu blíž.</span></p>
          <p class="chunk" data-nb-ref-number="17" data-nb-words="392" data-nb-chars="2363"><span class="idea" data-nb-ref-number="17" id="idea17" data-nb-words="392" data-nb-chars="2363">Druhá osoba, o&nbsp;které se&nbsp;paní Foltýnová ve&nbsp;svých vzpomínkách zmínila, je&nbsp;„slepý Kanner. Jde tu&nbsp;asi o&nbsp;Ladislava Kannera, nyní zmizelého, který byl svého času dosti znám v&nbsp;jistých hudebních kruzích a&nbsp;na&nbsp;zapadlejších místech pražského nočního života. Byl skutečně téměř slepý a&nbsp;byl muzikantem; ale kde se&nbsp;učil hrát, nikdo neví. Fanaticky nenáviděl konzervatoř a&nbsp;opovrhoval „učenými pány hudebníky“; stačilo mu&nbsp;někoho ukázat, že&nbsp;je&nbsp;to&nbsp;„pán z&nbsp;konzervatoře“, a&nbsp;už&nbsp;ho&nbsp;div nezaškrtil v&nbsp;záchvatu zuřivosti. Byl malý, plešatý a&nbsp;děsně špinavý; obličejem připomínal něco mezi Verlainem a&nbsp;Sokratem. Bydlel, jak se&nbsp;zdá, kdesi za&nbsp;Olšany v&nbsp;prkenné boudě, kde ovšem neměl klavír a&nbsp;nic; z&nbsp;čeho žil, není známo, ale kolem půlnoci ho&nbsp;bylo možno najít v&nbsp;té&nbsp;nebo oné putyce od&nbsp;Žižkova až&nbsp;po&nbsp;Košíře, pokud tam byla aspoň jedna tlustá sklepnice a&nbsp;jakékoliv bídné a&nbsp;křaplavé piano; to&nbsp;už&nbsp;byl namol opilý a&nbsp;blábolil a&nbsp;poulil nepříčetně ty&nbsp;skelné a&nbsp;nevidomé oči. Chvílemi vstal a&nbsp;šel ke&nbsp;klavíru hrát; když byl opilý, chodil vždycky hrát, jako jiní chodí na&nbsp;záchod; bylo to&nbsp;u&nbsp;něho něco jako neúkojné, nutkavé a&nbsp;nečisté vyměšování. Někdy vztekle a&nbsp;posměšně parodoval skladby „pánů hudebníků“, – bůhví kde je&nbsp;při svém způsobu života vlastně slyšel; jindy hrál jen pro sebe divoké a&nbsp;temné improvizace; a&nbsp;jindy hrál za&nbsp;peníze, ale nikdy ne&nbsp;cizí skladby nebo písně. Když mu&nbsp;někdo řekl, Kannere, zahrej mi&nbsp;valčík z&nbsp;Rosenkavaliera<sup id="fnref:1"><a href="#fn:1" class="footnote-ref" role="doc-noteref">1</a></sup> nebo co, skřípal střípky svých hnědých zubů a&nbsp;sípal: „Kanner nehraje!“ To&nbsp;se&nbsp;mu&nbsp;muselo říci: „Kannere, Kannere, zahrej mi&nbsp;tohle: že&nbsp;kašlu na&nbsp;celý svět. Kannere, zahrej mi&nbsp;třeba, že&nbsp;musím odkrouhnout svou holku, tu&nbsp;flundru zkurvenou. Kannere, zahrej něco děsně sprostého.“ A&nbsp;Kanner hned začal hrát. Já&nbsp;sám nejsem muzikant, třebaže mám hudbu nadmíru rád; ale jednou jsem schválně dovedl do&nbsp;nočního lokálu, kde Kanner zrovna třískal do&nbsp;rozvrzaného piana, jednoho moc velkého dirigenta. Poslouchal tak napjatě a&nbsp;horečně, že&nbsp;dělal grimasy jako blázen. „Člověče,“ chraptil a&nbsp;mačkal mi&nbsp;ruku, „ten chlap je&nbsp;geniální! Ježíšmarjá, to&nbsp;zvíře ani neví, co&nbsp;hraje! Počkejte,“ a&nbsp;zas mu&nbsp;to&nbsp;běhalo po&nbsp;tváři jako křečovitý tik, „počkejte, co&nbsp;to&nbsp;hraje? – – Kristepane, to&nbsp;je&nbsp;prase! Slyšíte, teď – teď –“ A&nbsp;Kanner rozhoupal svou barbarskou rapsódii nestoudným pulzováním a&nbsp;krákoravě se&nbsp;řehtal. „Ještě! Ještě!“ skřehotal a&nbsp;poskakoval jako posedlý na&nbsp;své stoličce u&nbsp;klavíru. „A ještě! Tak!“</span></p>
          <p class="chunk" data-nb-ref-number="18" data-nb-words="69" data-nb-chars="421"><span class="idea" data-nb-ref-number="18" id="idea18" data-nb-words="69" data-nb-chars="421">Nemohl jsem svého dirigenta zadržet; vyskočil, šel ke&nbsp;Kannerovi a&nbsp;strkal mu&nbsp;tisícikorunovou bankovku na&nbsp;klavír. „Vy prase,“ řekl mu&nbsp;bledý rozčilením, „a teď budete hrát něco, co&nbsp;se&nbsp;sluší na&nbsp;takového velikého a&nbsp;geniálního muzikanta, jako jste vy, vy&nbsp;hovado!“ Kanner se&nbsp;zvedl, zsinalý a&nbsp;naježený; myslel jsem, že&nbsp;se&nbsp;vrhne na&nbsp;mého dirigenta a&nbsp;bude ho&nbsp;rdousit, ale zatím jen couval a&nbsp;koktal: „Kanner nehraje! Kanner nehraje!“</span></p>
          <p class="chunk" data-nb-ref-number="19" data-nb-words="9" data-nb-chars="59"><span class="idea" data-nb-ref-number="19" id="idea19" data-nb-words="9" data-nb-chars="59">Maestro dirigent ho&nbsp;vzal za&nbsp;límec. „Kannere,“ řekl hrozivě.</span></p>
          <p class="chunk" data-nb-ref-number="20" data-nb-words="34" data-nb-chars="209"><span class="idea" data-nb-ref-number="20" id="idea20" data-nb-words="34" data-nb-chars="209">Najednou se&nbsp;Kanner začal divně, jaksi žalostně šklebit. „Já vím,“ vykoktal s&nbsp;náhlou střízlivostí, „vy jste ten a&nbsp;ten.“ A&nbsp;jmenoval velkého dirigenta jménem, – jak ho&nbsp;ten poloslepý chlap poznal, to&nbsp;tedy nechápu.</span></p>
          <p class="chunk" data-nb-ref-number="21" data-nb-words="10" data-nb-chars="59"><span class="idea" data-nb-ref-number="21" id="idea21" data-nb-words="10" data-nb-chars="59">„Tak co,“ drtil dirigent mezi zuby, „bude se&nbsp;pořádně hrát?“</span></p>
          <p class="chunk" data-nb-ref-number="22" data-nb-words="20" data-nb-chars="124"><span class="idea" data-nb-ref-number="22" id="idea22" data-nb-words="20" data-nb-chars="124">Kanner vypadal, jako by&nbsp;chtěl padnout na&nbsp;kolena. „Prosím vás, Mistře,“ chroptěl, „prosím vás, ne… Prosím vás… Před vámi ne!“</span></p>
          <p class="chunk" data-nb-ref-number="23" data-nb-words="1" data-nb-chars="7"><span class="idea" data-nb-ref-number="23" id="idea23" data-nb-words="1" data-nb-chars="7">„Proč?“</span></p>
          <p class="chunk" data-nb-ref-number="24" data-nb-words="16" data-nb-chars="90"><span class="idea" data-nb-ref-number="24" id="idea24" data-nb-words="16" data-nb-chars="90">Kanner se&nbsp;třásl jako list. „Já jsem svině, Mistře… Já&nbsp;už&nbsp;nedovedu… Prosím vás, pusťte mě!“</span></p>
          <p class="chunk" data-nb-ref-number="25" data-nb-words="18" data-nb-chars="105"><span class="idea" data-nb-ref-number="25" id="idea25" data-nb-words="18" data-nb-chars="105">„Pojď si&nbsp;se&nbsp;mnou sednout, Kannere,“ řekl maestro. „A můžeš mi&nbsp;tykat. Já&nbsp;taky trochu rozumím muzice, víš?“</span></p>
          <p class="chunk" data-nb-ref-number="26" data-nb-words="73" data-nb-chars="436"><span class="idea" data-nb-ref-number="26" id="idea26" data-nb-words="73" data-nb-chars="436">Byl to&nbsp;divný večer. Kanner stěží blekotal a&nbsp;upíral na&nbsp;maestra své vyboulené oči, zmázdřené zeleným chrchlem zákalu, v&nbsp;zoufalém a&nbsp;fanatickém zbožňování; když se&nbsp;před ním řeklo Bach nebo Beethoven nebo Smetana nebo jiné takové jméno, tloukl čelem do&nbsp;stolu a&nbsp;mumlal: „Mistře, nejsem hoden…“ Pak se&nbsp;to&nbsp;všechno jaksi spletlo; u&nbsp;našeho stolu seděl nějaký malíř pokojů a&nbsp;tykal si&nbsp;s&nbsp;námi se&nbsp;všemi. „Já jsem taky mistr,“ křičel. „Kannere, hrej!“</span></p>
          <p class="chunk" data-nb-ref-number="27" data-nb-words="120" data-nb-chars="710"><span class="idea" data-nb-ref-number="27" id="idea27" data-nb-words="120" data-nb-chars="710">„Kannere, dnes ti&nbsp;budu hrát já,“ řekl maestro a&nbsp;sedl si&nbsp;ke&nbsp;klavíru. „Pamatuješ se&nbsp;na&nbsp;tohle?“ Kanner tloukl čelem do&nbsp;stolu a&nbsp;vzlykal. „Nejsem hoden!“ „Pamatuješ se&nbsp;na&nbsp;tohle, Kannere? A&nbsp;znáš ještě tohle? To&nbsp;je&nbsp;Gluck. – A&nbsp;tohle znáš? To&nbsp;je&nbsp;Händel.“ Maestro nebyl valný pianista, ale měl úžasnou paměť. „A tohohle Bacha taky znáš? Počkej, teď přijde to&nbsp;místo. Slyšíš, Kannere?“ Bylo to&nbsp;spíš, jako by&nbsp;celebroval nějakou zmatenou mši za&nbsp;ztracenou duši člověka; nebo jako by&nbsp;horečně vymítal ďábla. Byl bledý a&nbsp;rozježený a&nbsp;obličejem mu&nbsp;cukal ustavičný tik; nikdy jsem ho&nbsp;neviděl tak přísně a&nbsp;zarytě soustředěného na&nbsp;hudbu. „Kannere, teď dávej pozor! Slyšíš to, člověče? Bože, to&nbsp;je&nbsp;muzika! Kannere, ještě nejsi hoden?“</span></p>
          <p class="chunk" data-nb-ref-number="28" data-nb-words="5" data-nb-chars="32"><span class="idea" data-nb-ref-number="28" id="idea28" data-nb-words="5" data-nb-chars="32">A&nbsp;Kanner zoufale kroutil hlavou.</span></p>
          <p class="chunk" data-nb-ref-number="29" data-nb-words="44" data-nb-chars="249"><span class="idea" data-nb-ref-number="29" id="idea29" data-nb-words="44" data-nb-chars="249">K&nbsp;ránu jsem doprovázel maestra dirigenta domů. Mračil se&nbsp;jako čert. „Toho zatraceného otrapy je&nbsp;škoda,“ bručel beznadějně. „Ten chlap má&nbsp;víc muziky v&nbsp;jednom prstě než já&nbsp;v&nbsp;obou těchhle rukou!“ A&nbsp;maestro nebyl z&nbsp;těch, kdo si&nbsp;o&nbsp;sobě myslí příliš málo.</span></p>
          <p class="chunk" data-nb-ref-number="30" data-nb-words="202" data-nb-chars="1260"><span class="idea" data-nb-ref-number="30" id="idea30" data-nb-words="202" data-nb-chars="1260">Připomínám tuto malou historku jen proto, že&nbsp;snad objasní, jaký člověk byl Kanner. Tím zvláštnější je, že&nbsp;se&nbsp;spřáhl s&nbsp;Bedou Foltenem, nebo spíš Folten s&nbsp;ním. Kdo znal elegantního, vymydleného Foltena s&nbsp;jeho rozkošnickou hřívou, monoklem na&nbsp;oku a&nbsp;zlatým řetízkem na&nbsp;zápěstí, Foltena mondénního, vznešeného a&nbsp;společenského, nemohl ani pochopit, že&nbsp;vedle sebe snáší takovou žalostnou a&nbsp;sešlou lidskou trosku, a&nbsp;nejenom snáší: že&nbsp;navazuje s&nbsp;Kannerem nejdůvěrnější spojení. Bylo je&nbsp;vídat spolu v&nbsp;bídných kavárničkách, kde Kanner hrával; zpravidla ho&nbsp;Folten naložil do&nbsp;vozu a&nbsp;odvážel si&nbsp;ho&nbsp;domů. Naznačoval, že&nbsp;se&nbsp;snaží zachránit ho&nbsp;mravně a&nbsp;umělecky; přitom ho&nbsp;však opíjel do&nbsp;nepříčetnosti a&nbsp;dokonce sám jaksi sešel, jako by&nbsp;se&nbsp;ocitl pod jeho pustošivým vlivem. Zřejmě a&nbsp;téměř okázale se&nbsp;zanedbával; skoro mu&nbsp;záleželo na&nbsp;tom, aby vypadal jako lehkomyslný a&nbsp;poněkud zchátralý bohém. Vášnivě přizvukoval Kannerovi v&nbsp;jeho pohrdání učenými pány muzikanty. Hudbu musí mít člověk tady, říkal tluka se&nbsp;do&nbsp;prsou, a&nbsp;ne&nbsp;na&nbsp;školním vysvědčení; Kannere, my&nbsp;jim ještě ukážeme, těm školometům! Člověk musí být posedlý hudbou, křičel a&nbsp;koulel očima; tvořit je&nbsp;zběsilost a&nbsp;opojení! Kanner k&nbsp;tomu klátil hlavou a&nbsp;nesouvisle krákoral; a&nbsp;Folten ho&nbsp;naložil do&nbsp;vozu a&nbsp;jeli. Divný párek.</span></p>
          <p class="chunk" data-nb-ref-number="31" data-nb-words="53" data-nb-chars="314"><span class="idea" data-nb-ref-number="31" id="idea31" data-nb-words="53" data-nb-chars="314">Proč se&nbsp;po&nbsp;nějakém čase rozešli, to&nbsp;nevím. Potkám jednou Foltena, zase mondénního, navoněného a&nbsp;s&nbsp;monoklem, a&nbsp;ptám se&nbsp;ho, co&nbsp;dělá Kanner. Zamračil se&nbsp;a&nbsp;svraštil nos. „Nemožný chlap,“ bručel odmítavě. „Ztracený případ. Snažil jsem se&nbsp;ho&nbsp;zachránit, ale –“ A&nbsp;mávl nad tím pěstěnou rukou se&nbsp;zlatým řetízkem na&nbsp;zápěstí.</span></p>
          <p class="chunk" data-nb-ref-number="32" data-nb-words="66" data-nb-chars="362"><span class="idea" data-nb-ref-number="32" id="idea32" data-nb-words="66" data-nb-chars="362">Potom jsem potkal v&nbsp;noci Kannera na&nbsp;ulici, byl ovšem opilý; a&nbsp;ptal jsem se&nbsp;ho&nbsp;mimochodem na&nbsp;Foltena. Blábolil něco, že&nbsp;ho&nbsp;prý Folten chtěl zabít nožem. A&nbsp;pořád mlel o&nbsp;nějaké Juditě. „Judita přece byla má,“ drmolil, „a on&nbsp;neměl právo… neměl právo… Já&nbsp;se&nbsp;mu&nbsp;vykašlu na&nbsp;jeho peníze, pane,“ skřípal zuřivě, „řekněte mu&nbsp;to, pane! A&nbsp;povězte mu, že&nbsp;mu&nbsp;Juditu nenechám!“</span></p>
          <p class="chunk" data-nb-ref-number="33" data-nb-words="103" data-nb-chars="599"><span class="idea" data-nb-ref-number="33" id="idea33" data-nb-words="103" data-nb-chars="599">Myslel jsem nejdřív, že&nbsp;mluví o&nbsp;té&nbsp;opeře, o&nbsp;které se&nbsp;Folten už&nbsp;tolik nabásnil; ale pak jsem si&nbsp;vzpomněl, že&nbsp;v&nbsp;jedné kavárničce, kam spolu chodívali, byla sklepnice, které oni sami říkali Judita, taková veliká černá hříšnice. Myslím, že&nbsp;tam oba pálili za&nbsp;ní&nbsp;a&nbsp;že&nbsp;aspoň Kanner byl do&nbsp;ní&nbsp;zuřivě zamilován; slyšel jsem ho&nbsp;tam jednou improvizovat „píseň o&nbsp;Juditě“, takový divoký pohlavní triumf nebo jak bych to&nbsp;řekl; litoval jsem jen, že&nbsp;to&nbsp;neslyšel maestro dirigent. Snad to&nbsp;tedy bylo kvůli této Juditě, že&nbsp;se&nbsp;rozešli tak ve&nbsp;zlém; ale vzpomínky paní Foltýnové svědčí spíš pro pisatelovu první domněnku.</span></p>
          <p class="chunk" data-nb-ref-number="34" data-nb-words="60" data-nb-chars="354"><span class="idea" data-nb-ref-number="34" id="idea34" data-nb-words="60" data-nb-chars="354">Bylo už&nbsp;řečeno, že&nbsp;Ladislav Kanner se&nbsp;brzo nato ztratil; přestal se&nbsp;prostě vyskytovat ve&nbsp;svých lokálech, a&nbsp;než si&nbsp;někdo z&nbsp;kumpánů na&nbsp;něho vzpomněl, uteklo už&nbsp;něco vody, a&nbsp;Kanner zapadl bez památky. Každá umělecká generace má&nbsp;své podivíny; ten bláznivý a&nbsp;poloslepý muzikant však zmizel příliš záhy, než aby našel zasloužené místo aspoň v&nbsp;kronice své doby.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="35" data-nb-words="10" data-nb-chars="71"><span class="idea" data-nb-ref-number="35" id="idea35" data-nb-words="10" data-nb-chars="71"><p>Rosenkavalier – opera Richarda Strausse (Růžový kavalír).&nbsp;<em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>