<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI\. Dr\. J\. Petrů Text k Juditě">
    <meta name="apple-mobile-web-app-capable" content="yes">
    <title>VI. Dr. J. Petrů Text k Juditě</title>
    <link rel="stylesheet" href="./style/style.min.css" media="screen" integrity="sha256-0tjfjKEThsDWkX88Va6antRKjs2gUTfGpZ2qfiDnfyg=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Karel Čapek: Život a dílo skladatele Foltýna">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život a dílo skladatele Foltýna">
    <meta property="og:title" content="Život a dílo skladatele Foltýna">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Život a dílo skladatele Foltýna">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_a_dilo_skladatele_foltyna_010.html">
    <link rel="next" href="./zivot_a_dilo_skladatele_foltyna_012.html">
    <meta name="nb-order" content="7">
    <link rel="self" href="zivot_a_dilo_skladatele_foltyna_011.html">
    <meta name="nb-identifier" content="capek-zivot-a-dilo-skladatele-foltyna-8744590">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1991" data-nb-chars="11580">
    <nav role="doc-toc">
      <ul class="plain section">
        <li><a href="zivot_a_dilo_skladatele_foltyna_005.html">Předmluva</a></li>
        <li><a href="zivot_a_dilo_skladatele_foltyna_006.html">I. Okresní soudce Šimek</a></li>
        <li><a href="zivot_a_dilo_skladatele_foltyna_007.html">II. Paní Jirka Hudcová</a></li>
        <li><a href="zivot_a_dilo_skladatele_foltyna_008.html">III. Dr. V. B.</a></li>
        <li><a href="zivot_a_dilo_skladatele_foltyna_009.html">IV. Paní Karla Foltýnová</a></li>
        <li><a href="zivot_a_dilo_skladatele_foltyna_010.html">V. Univ. prof. Dr. Strauss</a></li>
        <li><a href="zivot_a_dilo_skladatele_foltyna_011.html">VI. Dr. J. Petrů</a></li>
        <li><a href="zivot_a_dilo_skladatele_foltyna_012.html">VII. Váša Ambrož</a></li>
        <li><a href="zivot_a_dilo_skladatele_foltyna_013.html">VIII. * * *</a></li>
        <li><a href="zivot_a_dilo_skladatele_foltyna_014.html">IX. Jan Trojan</a></li>
        <li><a href="zivot_a_dilo_skladatele_foltyna_015.html">Ediční poznámka</a></li>
        <li><a href="zivot_a_dilo_skladatele_foltyna_016.html">Život a doba spisovatele Karla Čapka v datech</a></li>
        <li><a href="zivot_a_dilo_skladatele_foltyna_017.html">První vydání knih Karla Čapka</a></li>
        <li><a href="zivot_a_dilo_skladatele_foltyna_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="30"><span class="idea" data-nb-ref-number="1" id="idea1" data-nb-words="7" data-nb-chars="30">VI. Dr. J. Petrů Text k&nbsp;Juditě</span></h1>
        <section>
          <p class="chunk" data-nb-ref-number="2" data-nb-words="112" data-nb-chars="670"><span class="idea" data-nb-ref-number="2" id="idea2" data-nb-words="112" data-nb-chars="670">Panu Foltenovi jsem byl představen ve&nbsp;foyeru divadla při jakési premiéře. Už&nbsp;dříve jsem o&nbsp;něm slyšel jako o&nbsp;nesmírně bohatém a&nbsp;přitom uměnímilovném mladém muži. Při prvním seznámení na&nbsp;mne učinil dojem trochu afektovaného a&nbsp;ješitného, ale srdečného mládence; nelíbily se&nbsp;mi&nbsp;jeho kotlety, jeho monokl, jeho navoněná elegance a&nbsp;zlatý řetízek na&nbsp;zápěstí. Upřímně řečeno, myslel jsem si: snob. Tiskl mi&nbsp;neobyčejně vřele a&nbsp;nadšeně ruku a&nbsp;hned mě&nbsp;zval k&nbsp;nim, „k paní Charlottě a&nbsp;ke&nbsp;mně, na&nbsp;naše intimní múzické večery“, jak řekl. Naléhal tak, že&nbsp;jsem slíbil přijít, byť nerad; pak ještě došla tištěná pozvánka na&nbsp;soirée musicale chez Mme et&nbsp;Maître Beda Folten. Comme chez soi.</span></p>
          <p class="chunk" data-nb-ref-number="3" data-nb-words="301" data-nb-chars="1841"><span class="idea" data-nb-ref-number="3" id="idea3" data-nb-words="301" data-nb-chars="1841">Zažil jsem jenom jeden takový múzický večer. Folten s&nbsp;vlající kravatou a&nbsp;v&nbsp;sametovém kabátě mě&nbsp;vítal s&nbsp;překypující srdečností. „Pojďte jen, pojďte,“ hlaholil, „tady jste u&nbsp;umělců!“ Jeho žena byla poněkud bezvýrazná, nedokrevná, ale zřejmě hodná paní; připadala mi&nbsp;jako Marta, která je&nbsp;tu&nbsp;jen proto, aby se&nbsp;starala o&nbsp;jídlo a&nbsp;pití a&nbsp;tu&nbsp;a&nbsp;tam se&nbsp;zdálky mateřsky a&nbsp;plaše usmála na&nbsp;osamělého hosta, se&nbsp;kterým zaboha nevěděla o&nbsp;čem mluvit. Zato měli vypůjčené dva číšníky z&nbsp;kavárny, které jsem znal; navlékli jim krátké kalhoty, hedvábné punčochy a&nbsp;dokonce bílé pudrované paruky na&nbsp;palicích, aby se&nbsp;ještě vydatněji potili, když roznášeli čaj a&nbsp;sekt. Mohlo tam být na&nbsp;čtyřicet lidí, – většinu z&nbsp;nich jsem znal; polovina byla na&nbsp;rozpacích jako já, zatímco druhá polovina měla naspěch toho co&nbsp;nejvíc sníst a&nbsp;vypít. Bylo v&nbsp;tom všem něco nuceného a&nbsp;jaksi nesourodého. Folten obcházel žoviálně ve&nbsp;svém sametovém kabátku, toho poplácal po&nbsp;lopatkách, onoho vlekl k&nbsp;bufetu, tam se&nbsp;dvořil nějaké hudební paničce, – taková divná směs blahosklonnosti, kolegiality, reprezentace a&nbsp;příliš chtěného familiárního sans-façon nebo bohémského pas de&nbsp;chichi<sup id="fnref:1"><a href="#fn:1" class="footnote-ref" role="doc-noteref">1</a></sup>. Pak nás vehnali do&nbsp;„hudebního pokoje“ a&nbsp;posadili na&nbsp;zem, na&nbsp;polštáře, na&nbsp;pohovky, nebo nás opřeli o&nbsp;krb a&nbsp;veřeje, a&nbsp;hrálo se; jeden mladý skladatel přehrál svou klavírní svitu a&nbsp;nějaká slečna na&nbsp;houslích skladbu vlasatého a&nbsp;brejlatého mládence, který ji&nbsp;doprovázel na&nbsp;pianě, – myslím, že&nbsp;to&nbsp;nebylo špatné; ale já&nbsp;byl víc upoután tím, jak Folten s&nbsp;paní sedí uprostřed pokoje na&nbsp;křeslech jako královští manželé, a&nbsp;kolem nich se&nbsp;na&nbsp;zemi a&nbsp;na&nbsp;polštářích rozložili „ti umělci“; Folten pokyvoval hlavou se&nbsp;znalecky přimhouřenýma očima, zatímco paní Foltýnová svírala rty a&nbsp;zřejmě myslela na&nbsp;rozkazy služebnictvu. Já&nbsp;nevím, proč mě&nbsp;to&nbsp;všechno jaksi dráždilo k&nbsp;zlosti; asi u&nbsp;nás nejsme děláni na&nbsp;takovou vznešenost.</span></p>
          <p class="chunk" data-nb-ref-number="4" data-nb-words="121" data-nb-chars="702"><span class="idea" data-nb-ref-number="4" id="idea4" data-nb-words="121" data-nb-chars="702">Po&nbsp;programu mě&nbsp;vzal Folten důvěrně pod paží a&nbsp;zatáhl mě&nbsp;do&nbsp;malého salonku. „Jsem tak rád, že&nbsp;jsem se&nbsp;s&nbsp;vámi seznámil,“ ujišťoval mne horoucně, „a byl bych šťasten, kdybych vám v&nbsp;čemkoli mohl posloužit.“ Nevěděl jsem o&nbsp;ničem, co&nbsp;by&nbsp;pro mne pan Folten mohl udělat; i&nbsp;pokračoval, že&nbsp;si&nbsp;neobyčejně a&nbsp;jedinečně váží mého úsudku jako divadelního kritika a&nbsp;estetika. „Já totiž mám rozkomponovanou operu Judita,“ prohlásil s&nbsp;malým uzarděním. „Sám jsem si&nbsp;k&nbsp;ní&nbsp;napsal i&nbsp;libreto. Podle mého,“ řekl a&nbsp;projel si&nbsp;hřívu rukama, „podle mého si&nbsp;má&nbsp;skladatel napsat text sám; jenom pak je&nbsp;jeho dílo opravdu z&nbsp;jednoho kusu; není v&nbsp;tom žádná cizí osobnost, žádná představa, která nepochází z&nbsp;jeho nejvlastnější intuice –“</span></p>
          <p class="chunk" data-nb-ref-number="5" data-nb-words="137" data-nb-chars="793"><span class="idea" data-nb-ref-number="5" id="idea5" data-nb-words="137" data-nb-chars="793">Proti tomu se&nbsp;koneckonců nedalo nic namítat. Folten to&nbsp;několikrát se&nbsp;zálibou různými slovy opakoval a&nbsp;rozváděl, až&nbsp;konečně vyklopil, co&nbsp;ode mne chtěl. Abych prý byl tak nekonečně laskav a&nbsp;přečetl si&nbsp;to&nbsp;jeho libreto. A&nbsp;abych mu&nbsp;upřímně řekl, kdyby v&nbsp;čemkoliv neobstálo před nejpřísnější kritikou. „To víte, jsem spíš muzikant nežli básník,“ omlouval se, a&nbsp;znovu: jak si&nbsp;bezmezně váží mého úsudku, a&nbsp;kdesi cosi. Co&nbsp;dělat: snědl jsem u&nbsp;něho dva chlebíčky, musel jsem mu&nbsp;tedy říci, že&nbsp;s&nbsp;největší radostí a&nbsp;podobně. Tiskl mi&nbsp;vřele ruku. „Zítra vám pošlu rukopis; a&nbsp;teď, prosím, pojďme mezi tu&nbsp;mladou chasu.“ Mladá chasa zatím už&nbsp;začala pít jako duha a&nbsp;povykovala, až&nbsp;okna drnčela; paní domu se&nbsp;k&nbsp;tomu bezradně a&nbsp;nuceně usmívala, a&nbsp;Folten volal: „Jen vesele, děti, jako doma! Tady jste mezi umělci!“</span></p>
          <p class="chunk" data-nb-ref-number="6" data-nb-words="151" data-nb-chars="943"><span class="idea" data-nb-ref-number="6" id="idea6" data-nb-words="151" data-nb-chars="943">Den nato přišel rukopis, uložený v&nbsp;ohromném koši s&nbsp;vínem, hrozny, langustou a&nbsp;kdečím; měl jsem sto chutí mu&nbsp;to&nbsp;vrátit. Libreto bylo hrozné: několik pěkných veršů nebo obstojná pasáž, a&nbsp;pak jedna nebo dvě stránky paranoického blábolení; pak zase slibný kousek dialogu nebo scéna s&nbsp;jakýms takýms reliéfem, a&nbsp;znovu ty&nbsp;popletené, velkohubé tirády; chtělo to&nbsp;být démonické, chtělo to&nbsp;být vášnivé, ale bylo to&nbsp;až&nbsp;maniakální a&nbsp;nestvůrné ve&nbsp;své patetické nabubřelosti. Figury se&nbsp;vynořovaly bez začátku a&nbsp;souvislosti, a&nbsp;najednou se&nbsp;ztratily; polovičku jich autor zapomněl vůbec uvést ve&nbsp;výčtu osob… V&nbsp;prvním aktu miluje Juditu pastýř jménem Ezron, ve&nbsp;třetím aktu je&nbsp;z&nbsp;něho vojevůdce Roboán, a&nbsp;pak zmizeli oba. Prostě chaos. Nevěděl jsem si&nbsp;rady, co&nbsp;tím vlastně Folten míní; listoval jsem v&nbsp;rukopise znovu a&nbsp;četl jeden Holofernův dialog s&nbsp;poťouchle klinkajícími, nenápadně ironickými verši, a&nbsp;najednou mě&nbsp;napadlo: tohle mohl napsat jenom Franta Kupecký!</span></p>
          <p class="chunk" data-nb-ref-number="7" data-nb-words="24" data-nb-chars="139"><span class="idea" data-nb-ref-number="7" id="idea7" data-nb-words="24" data-nb-chars="139">Nedalo mi&nbsp;to, sebral jsem rukopis a&nbsp;šel jsem večer za&nbsp;Kupeckým do&nbsp;jeho hospody. „Přečti si&nbsp;tyhle verše, Frantíku,“ povídám. „Co jim říkáš?“</span></p>
          <p class="chunk" data-nb-ref-number="8" data-nb-words="32" data-nb-chars="182"><span class="idea" data-nb-ref-number="8" id="idea8" data-nb-words="32" data-nb-chars="182">Kupecký na&nbsp;ně&nbsp;mrkl a&nbsp;šklebil se. „Nejsou špatné. Ale to&nbsp;dál, to&nbsp;tam už&nbsp;nepatří.“ Listoval v&nbsp;rukopise a&nbsp;kroutil hlavou. Potom se&nbsp;začal řehtat. „Lidi,“ řičel, „lidi, tohle se&nbsp;povedlo!“</span></p>
          <p class="chunk" data-nb-ref-number="9" data-nb-words="15" data-nb-chars="103"><span class="idea" data-nb-ref-number="9" id="idea9" data-nb-words="15" data-nb-chars="103">„Frantíku,“ řekl jsem, „podívej se, tenhle Juditin monolog vypadá, jako by&nbsp;to&nbsp;napsal Tereba, nemyslíš?“</span></p>
          <p class="chunk" data-nb-ref-number="10" data-nb-words="14" data-nb-chars="85"><span class="idea" data-nb-ref-number="10" id="idea10" data-nb-words="14" data-nb-chars="85">Kupecký potřásl hlavou. „Tak on&nbsp;i&nbsp;Tereba,“ mumlal. „Inu, pravda, taky neměl co&nbsp;žrát!“</span></p>
          <p class="chunk" data-nb-ref-number="11" data-nb-words="5" data-nb-chars="22"><span class="idea" data-nb-ref-number="11" id="idea11" data-nb-words="5" data-nb-chars="22">„Kolik vám za&nbsp;to&nbsp;dal?“</span></p>
          <p class="chunk" data-nb-ref-number="12" data-nb-words="97" data-nb-chars="561"><span class="idea" data-nb-ref-number="12" id="idea12" data-nb-words="97" data-nb-chars="561">„On?“ bručel Franta. „Mně dal tři tisíce za&nbsp;celé libreto, ten špína; ale v&nbsp;tomhle salátu jsou ode mne jen tři kousky. Ty&nbsp;nejlepší verše vynechal.“ Začal se&nbsp;šklebit jako čínský bůžek. „Gesamtkunstwerk<sup id="fnref:2"><a href="#fn:2" class="footnote-ref" role="doc-noteref">2</a></sup>! Koukám, to&nbsp;mu&nbsp;muselo psát aspoň pět lidí! Tohle například je&nbsp;Vosmík. A&nbsp;tohle,“ hloubal nad jednou stránkou, „od koho by&nbsp;mohlo být tohle? ,Judito, Judito, proč váhají tvé kroky –‘ Toho ani neznám. ,V mé&nbsp;hrudi kosmaté‘ – to&nbsp;by&nbsp;mohl být Lhota. Pamatuješ se&nbsp;na&nbsp;jeho verš: ,… jak duní krok kosmatých mužů…‘? Ty&nbsp;neznáš Lhotu? Takový mladý a&nbsp;slaboučký jako holátko…“</span></p>
          <p class="chunk" data-nb-ref-number="13" data-nb-words="12" data-nb-chars="62"><span class="idea" data-nb-ref-number="13" id="idea13" data-nb-words="12" data-nb-chars="62">„Prosím tě,“ ptal jsem se, „jak si&nbsp;u&nbsp;vás tu&nbsp;práci objednával?“</span></p>
          <p class="chunk" data-nb-ref-number="14" data-nb-words="20" data-nb-chars="117"><span class="idea" data-nb-ref-number="14" id="idea14" data-nb-words="20" data-nb-chars="117">Kupecký pokrčil rameny. „No, jak! Přišel sem… jako náhodou. To&nbsp;se&nbsp;ví, měl ohromnou radost, že&nbsp;vidí drahého básníka –“</span></p>
          <p class="chunk" data-nb-ref-number="15" data-nb-words="5" data-nb-chars="30"><span class="idea" data-nb-ref-number="15" id="idea15" data-nb-words="5" data-nb-chars="30">„Na hudební večery tě&nbsp;nezval?“</span></p>
          <p class="chunk" data-nb-ref-number="16" data-nb-words="55" data-nb-chars="313"><span class="idea" data-nb-ref-number="16" id="idea16" data-nb-words="55" data-nb-chars="313">„Ne,“ řekl Franta důstojně, „taková čuňata on&nbsp;nezve. U&nbsp;něho musíš být bohém, ale s&nbsp;lakýrkami. Salonní, víš? Tady v&nbsp;putyce se&nbsp;mnou seděl, ten mecenáš! Já&nbsp;jsem schválně dělal nalitého, abych mu&nbsp;mohl tykat; ten se&nbsp;ti&nbsp;svíjel,“ chechtal se&nbsp;Kupecký. „Nu, a&nbsp;pak začal, příteli, já&nbsp;komponuju operu; libreto si&nbsp;píšu sám –“</span></p>
          <p class="chunk" data-nb-ref-number="17" data-nb-words="8" data-nb-chars="36"><span class="idea" data-nb-ref-number="17" id="idea17" data-nb-words="8" data-nb-chars="36">„– aby to&nbsp;bylo dílo z&nbsp;jednoho kusu.“</span></p>
          <p class="chunk" data-nb-ref-number="18" data-nb-words="49" data-nb-chars="302"><span class="idea" data-nb-ref-number="18" id="idea18" data-nb-words="49" data-nb-chars="302">„Právě. Ale že&nbsp;má&nbsp;hlavu plnou hudebních myšlenek a&nbsp;nemůže se&nbsp;dost soustředit na&nbsp;to&nbsp;libreto. Kdybych prý mu&nbsp;zhruba sestavil děj a&nbsp;napsal několik nápadů a&nbsp;monologů veršem… Prý aby měl prozatímní vodítko pro hudební inspiraci. Hrozně toho namluvil, člověče! Ten ti&nbsp;musí mít tvůrčí muka, takový skladatel…“</span></p>
          <p class="chunk" data-nb-ref-number="19" data-nb-words="8" data-nb-chars="34"><span class="idea" data-nb-ref-number="19" id="idea19" data-nb-words="8" data-nb-chars="34">„A ty&nbsp;sis mu&nbsp;řekl o&nbsp;zálohu, vid,?“</span></p>
          <p class="chunk" data-nb-ref-number="20" data-nb-words="13" data-nb-chars="77"><span class="idea" data-nb-ref-number="20" id="idea20" data-nb-words="13" data-nb-chars="77">„Jak to&nbsp;víš?“ divil se&nbsp;Kupecký. „Poslechni, neměl bys pro mne nějakou práci?“</span></p>
          <p class="chunk" data-nb-ref-number="21" data-nb-words="18" data-nb-chars="96"><span class="idea" data-nb-ref-number="21" id="idea21" data-nb-words="18" data-nb-chars="96">„Neměl,“ řekl jsem. „A to&nbsp;slabomyslné blábolení, co&nbsp;tam je, to&nbsp;si&nbsp;asi napsal pan autor sám, že?“</span></p>
          <p class="chunk" data-nb-ref-number="22" data-nb-words="16" data-nb-chars="98"><span class="idea" data-nb-ref-number="22" id="idea22" data-nb-words="16" data-nb-chars="98">„Kdepak,“ bručel Franta. „Na to&nbsp;měl jednoho mladého poetu, takového v&nbsp;lakýrkách, co&nbsp;k&nbsp;němu chodí.“</span></p>
          <p class="chunk" data-nb-ref-number="23" data-nb-words="1" data-nb-chars="9"><span class="idea" data-nb-ref-number="23" id="idea23" data-nb-words="1" data-nb-chars="9">„Blázen?“</span></p>
          <p class="chunk" data-nb-ref-number="24" data-nb-words="12" data-nb-chars="69"><span class="idea" data-nb-ref-number="24" id="idea24" data-nb-words="12" data-nb-chars="69">„Asi ne,“ mínil básník Kupecký. „Ale u&nbsp;poetů to&nbsp;nikdy pořádně nevíš.“</span></p>
          <p class="chunk" data-nb-ref-number="25" data-nb-words="12" data-nb-chars="64"><span class="idea" data-nb-ref-number="25" id="idea25" data-nb-words="12" data-nb-chars="64">Když si&nbsp;Folten přišel pro rukopis, mluvil jsem k&nbsp;němu asi takto:</span></p>
          <p class="chunk" data-nb-ref-number="26" data-nb-words="69" data-nb-chars="405"><span class="idea" data-nb-ref-number="26" id="idea26" data-nb-words="69" data-nb-chars="405">„Podívejte se, Foltene, tohleto nejde. Jak jste sám ráčil výtečně podotýkat, umělecké dílo má&nbsp;být jako z&nbsp;jednoho kusu. Tohle, čemu říkáte libreto, vypadá, jako by&nbsp;to&nbsp;psalo pět lidí. Jako byste vzal pět textů, každý od&nbsp;někoho jiného, a&nbsp;bídně to&nbsp;po&nbsp;kouskách zpatlal dohromady. Nemá to&nbsp;hlavy ani paty. Nemá to&nbsp;souvislý děj. Každá scéna má&nbsp;jiný sloh, jinou intonaci a&nbsp;jiné figury… Můžete to&nbsp;zahodit, Foltene!“</span></p>
          <p class="chunk" data-nb-ref-number="27" data-nb-words="23" data-nb-chars="157"><span class="idea" data-nb-ref-number="27" id="idea27" data-nb-words="23" data-nb-chars="157">Několikrát malomyslně polknul a&nbsp;mrkal jako nešťastný školák. „Pane doktore,“ koktal, „nechtěl byste to&nbsp;sám trochu upravit? Já&nbsp;bych to&nbsp;ovšem nežádal zadarmo…“</span></p>
          <p class="chunk" data-nb-ref-number="28" data-nb-words="22" data-nb-chars="120"><span class="idea" data-nb-ref-number="28" id="idea28" data-nb-words="22" data-nb-chars="120">„Ne. Prosím vás, jak můžete od&nbsp;několika lidí kupovat texty a&nbsp;pak to&nbsp;vydávat za&nbsp;své vlastní libreto? To&nbsp;se&nbsp;přece nedělá!“</span></p>
          <p class="chunk" data-nb-ref-number="29" data-nb-words="27" data-nb-chars="151"><span class="idea" data-nb-ref-number="29" id="idea29" data-nb-words="27" data-nb-chars="151">Podivil se&nbsp;a&nbsp;trochu se&nbsp;dokonce urazil. „Proč ne? Judita je&nbsp;přece můj duševní majetek! Udělat z&nbsp;Judity básnické dílo nebo operu, to&nbsp;je&nbsp;můj nápad, pane!“</span></p>
          <p class="chunk" data-nb-ref-number="30" data-nb-words="75" data-nb-chars="382"><span class="idea" data-nb-ref-number="30" id="idea30" data-nb-words="75" data-nb-chars="382">„Je,“ řekl jsem mu. „Jenomže před vámi měl ten nápad už&nbsp;nějaký Joachim Graff a&nbsp;Mikuláš Konáč a&nbsp;Hans Sachs a&nbsp;Opitz a&nbsp;Hebbel a&nbsp;Nestroy a&nbsp;Kaiser a&nbsp;operu o&nbsp;ní&nbsp;složil nějaký Serov a&nbsp;Wetz a&nbsp;Honegger a&nbsp;Goosens a&nbsp;Emil Nikolaus Reznicek – Ale proto se&nbsp;může napsat třeba ještě tucet oper o&nbsp;Juditě,“ dodal jsem honem, když jsem viděl, jak je&nbsp;zdrcen. „Záleží na&nbsp;tom, jak se&nbsp;ta&nbsp;látka pojme, ne?“</span></p>
          <p class="chunk" data-nb-ref-number="31" data-nb-words="35" data-nb-chars="217"><span class="idea" data-nb-ref-number="31" id="idea31" data-nb-words="35" data-nb-chars="217">Zřejmě se&nbsp;potěšil a&nbsp;zazářil. „Právě! A&nbsp;to&nbsp;pojetí je&nbsp;čistě mé! Víte, jak Holofernes probudí v&nbsp;panenské Juditě ženu… takovou zběsilou erotickou posedlost; jen proto ho&nbsp;Judita zavraždí… To&nbsp;přece je&nbsp;ohromná myšlenka, ne?“</span></p>
          <p class="chunk" data-nb-ref-number="32" data-nb-words="44" data-nb-chars="254"><span class="idea" data-nb-ref-number="32" id="idea32" data-nb-words="44" data-nb-chars="254">Bylo mi&nbsp;ho&nbsp;skoro líto; zřejmě neměl ponětí, jak je&nbsp;to&nbsp;všechno už&nbsp;opotřebováno. „Inu,“ řekl jsem, „já myslím, že&nbsp;víc záleží na&nbsp;hudbě. Víte co, poproste nějakého slušného dramatika, aby vám napsal sám celé libreto; ale ať&nbsp;se&nbsp;na&nbsp;to&nbsp;taky podepíše, rozumíme?“</span></p>
          <p class="chunk" data-nb-ref-number="33" data-nb-words="47" data-nb-chars="246"><span class="idea" data-nb-ref-number="33" id="idea33" data-nb-words="47" data-nb-chars="246">Vřele mi&nbsp;tiskl ruku a&nbsp;dojatě mi&nbsp;děkoval. Prý jsem ho&nbsp;pochopil a&nbsp;vnukl mu&nbsp;novou chuť do&nbsp;práce, – čím, to&nbsp;nevím. A&nbsp;poslal zas takový velkolepý koš s&nbsp;ananasy, slukami a&nbsp;Marií Brizard<sup id="fnref:3"><a href="#fn:3" class="footnote-ref" role="doc-noteref">3</a></sup>. Asi proto, že&nbsp;o&nbsp;sobě říkal, že&nbsp;je&nbsp;vášnivý senzualista a&nbsp;hédonik.</span></p>
          <p class="chunk" data-nb-ref-number="34" data-nb-words="46" data-nb-chars="254"><span class="idea" data-nb-ref-number="34" id="idea34" data-nb-words="46" data-nb-chars="254">Za&nbsp;nějaký měsíc se&nbsp;objevil znovu a&nbsp;zářil víc než kdy jindy. „Pane doktore,“ zatroubil vítězně, „nesu vám svou Juditu! Teď je&nbsp;to&nbsp;konečně to&nbsp;pravé! Teď jsem do&nbsp;toho vložil svou celou koncepci! Já&nbsp;myslím, že&nbsp;tentokrát budete spokojen i&nbsp;se&nbsp;stavbou a&nbsp;dějem –“</span></p>
          <p class="chunk" data-nb-ref-number="35" data-nb-words="10" data-nb-chars="55"><span class="idea" data-nb-ref-number="35" id="idea35" data-nb-words="10" data-nb-chars="55">Vzal jsem od&nbsp;něho rukopis. „To jste psal sám, Foltene?“</span></p>
          <p class="chunk" data-nb-ref-number="36" data-nb-words="20" data-nb-chars="109"><span class="idea" data-nb-ref-number="36" id="idea36" data-nb-words="20" data-nb-chars="109">Maličko polkl. „Sám. Celé sám. Já&nbsp;jsem nemohl svěřit jinému svou vizi Judity. To&nbsp;je&nbsp;tak čistě má&nbsp;představa –“</span></p>
          <p class="chunk" data-nb-ref-number="37" data-nb-words="38" data-nb-chars="249"><span class="idea" data-nb-ref-number="37" id="idea37" data-nb-words="38" data-nb-chars="249">Listoval jsem v&nbsp;manuskriptu; za&nbsp;chvilku jsem byl doma. Prostě lajdácky přeložená a&nbsp;místy hanebně porušená Hebbelova Judita; do&nbsp;ní&nbsp;nastrkáno něco ze&nbsp;suchých parodických veršíčků Kupeckého, Lhotova kosmatá hruď a&nbsp;zase něco z&nbsp;těch slabomyslných tirád –</span></p>
          <p class="chunk" data-nb-ref-number="38" data-nb-words="23" data-nb-chars="140"><span class="idea" data-nb-ref-number="38" id="idea38" data-nb-words="23" data-nb-chars="140">„To mi&nbsp;stačí, Foltene,“ povídám. „Někdo vás napálil. Vždyť to&nbsp;je&nbsp;ze&nbsp;čtyř pětin plagiát Hebbelovy Judity! S&nbsp;tímhle nesmíte jít na&nbsp;veřejnost.“</span></p>
          <p class="chunk" data-nb-ref-number="39" data-nb-words="20" data-nb-chars="117"><span class="idea" data-nb-ref-number="39" id="idea39" data-nb-words="20" data-nb-chars="117">Folten zrudnul a&nbsp;polknul. „Snad by&nbsp;se&nbsp;tam mohlo dát,“ hájil se&nbsp;slabě, „– podle Hebbelova dramatu napsal Beda Folten.“</span></p>
          <p class="chunk" data-nb-ref-number="40" data-nb-words="30" data-nb-chars="152"><span class="idea" data-nb-ref-number="40" id="idea40" data-nb-words="30" data-nb-chars="152">„Nedělejte to,“ varoval jsem ho. „S tím Hebbelem se&nbsp;tam nakládá, že&nbsp;to&nbsp;volá do&nbsp;nebe; na&nbsp;to&nbsp;by&nbsp;měl být trest smrti. Víte co, já&nbsp;to&nbsp;raději hnedle spálím.“</span></p>
          <p class="chunk" data-nb-ref-number="41" data-nb-words="40" data-nb-chars="214"><span class="idea" data-nb-ref-number="41" id="idea41" data-nb-words="40" data-nb-chars="214">Vytrhl mi&nbsp;rukopis z&nbsp;rukou a&nbsp;tiskl jej na&nbsp;prsa jako poklad. „Opovažte se, vy,“ křičel a&nbsp;oči mu&nbsp;zahořely zoufalou nenávistí. „To je&nbsp;má&nbsp;Judita! Má! To&nbsp;je&nbsp;moje, naprosto moje představa… Na&nbsp;tom tak málo záleží, že… že…“</span></p>
          <p class="chunk" data-nb-ref-number="42" data-nb-words="90" data-nb-chars="473"><span class="idea" data-nb-ref-number="42" id="idea42" data-nb-words="90" data-nb-chars="473">„Že už&nbsp;ji&nbsp;někdo napsal, ne?“ Viděl jsem, že&nbsp;vůbec nechápe, abych tak řekl, mravní stránku věci, a&nbsp;že&nbsp;je&nbsp;do&nbsp;své Judity až&nbsp;dětinsky zamilován; snad by&nbsp;se&nbsp;ten člověk zabil, kdyby mu&nbsp;ji&nbsp;někdo chtěl vymluvit. Pokrčil jsem rameny. „Třeba máte pravdu, Foltene. Když člověk něco miluje, je&nbsp;to&nbsp;v&nbsp;jistém smyslu doopravdy jeho. Koukejte se, já&nbsp;vám něco navrhnu: já&nbsp;si&nbsp;budu o&nbsp;vašem libretu myslet, že&nbsp;to&nbsp;je&nbsp;šmejd a&nbsp;plagiát, a&nbsp;vy&nbsp;si&nbsp;budete o&nbsp;mně myslet, že&nbsp;jsem idiot nebo co, a&nbsp;je&nbsp;to.“</span></p>
          <p class="chunk" data-nb-ref-number="43" data-nb-words="36" data-nb-chars="199"><span class="idea" data-nb-ref-number="43" id="idea43" data-nb-words="36" data-nb-chars="199">Odešel ode mne hluboce uražen. Od&nbsp;té&nbsp;doby jsem pro něho nebyl než literární hnidopich, mrzácký pedant a&nbsp;nevím co&nbsp;ještě. To&nbsp;tedy je&nbsp;pravda: nenávidět uměl jako pravý literát. V&nbsp;tom si&nbsp;nezadal s&nbsp;nikým.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="44" data-nb-words="13" data-nb-chars="73"><span class="idea" data-nb-ref-number="44" id="idea44" data-nb-words="13" data-nb-chars="73"><p>Sans-façon …, pas de&nbsp;chichi (fr.) – nenuceně, bez upejpání. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="45" data-nb-words="30" data-nb-chars="193"><span class="idea" data-nb-ref-number="45" id="idea45" data-nb-words="30" data-nb-chars="193"><p>Gesamtkunstwerk (něm.) – dílo, v&nbsp;němž je&nbsp;spojeno současně více druhů umění (např. hudba, tanec, poezie, architektura…), zde v&nbsp;ironickém slova smyslu dílo, které tvořilo více lidí. <em>Pozn. red.</em> <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="46" data-nb-words="8" data-nb-chars="42"><span class="idea" data-nb-ref-number="46" id="idea46" data-nb-words="8" data-nb-chars="42"><p>Marie Brizard – druh likéru. <em>Pozn. red.</em> <a href="#fnref:3" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>