<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV\. Paní Karla Foltýnová Můj manžel[11]">
    <meta name="apple-mobile-web-app-capable" content="yes">
    <title>IV. Paní Karla Foltýnová Můj manžel[11]</title>
    <link rel="stylesheet" href="./style/style.min.css" media="screen" integrity="sha256-WpWT1LW/FMDG4tRw6TOHnGRC6XZrL/FNwHKhIorB2bg=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Karel Čapek: Život a dílo skladatele Foltýna">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život a dílo skladatele Foltýna">
    <meta property="og:title" content="Život a dílo skladatele Foltýna">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Život a dílo skladatele Foltýna">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_a_dilo_skladatele_foltyna_008.html">
    <link rel="next" href="./zivot_a_dilo_skladatele_foltyna_010.html">
    <meta name="nb-order" content="5">
    <link rel="self" href="zivot_a_dilo_skladatele_foltyna_009.html">
    <meta name="nb-identifier" content="capek-zivot-a-dilo-skladatele-foltyna-1949b7f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5670" data-nb-chars="31060">
    <nav role="doc-toc">
      <ul class="plain section">
        <li><a href="zivot_a_dilo_skladatele_foltyna_005.html">Předmluva</a></li>
        <li><a href="zivot_a_dilo_skladatele_foltyna_006.html">I. Okresní soudce Šimek</a></li>
        <li><a href="zivot_a_dilo_skladatele_foltyna_007.html">II. Paní Jirka Hudcová</a></li>
        <li><a href="zivot_a_dilo_skladatele_foltyna_008.html">III. Dr. V. B.</a></li>
        <li><a href="zivot_a_dilo_skladatele_foltyna_009.html">IV. Paní Karla Foltýnová</a></li>
        <li><a href="zivot_a_dilo_skladatele_foltyna_010.html">V. Univ. prof. Dr. Strauss</a></li>
        <li><a href="zivot_a_dilo_skladatele_foltyna_011.html">VI. Dr. J. Petrů</a></li>
        <li><a href="zivot_a_dilo_skladatele_foltyna_012.html">VII. Váša Ambrož</a></li>
        <li><a href="zivot_a_dilo_skladatele_foltyna_013.html">VIII. * * *</a></li>
        <li><a href="zivot_a_dilo_skladatele_foltyna_014.html">IX. Jan Trojan</a></li>
        <li><a href="zivot_a_dilo_skladatele_foltyna_015.html">Ediční poznámka</a></li>
        <li><a href="zivot_a_dilo_skladatele_foltyna_016.html">Život a doba spisovatele Karla Čapka v datech</a></li>
        <li><a href="zivot_a_dilo_skladatele_foltyna_017.html">První vydání knih Karla Čapka</a></li>
        <li><a href="zivot_a_dilo_skladatele_foltyna_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="39"><span class="idea" data-nb-ref-number="1" id="idea1" data-nb-words="6" data-nb-chars="39">IV. Paní Karla Foltýnová Můj manžel[11]</span></h1>
        <section>
          <p class="chunk" data-nb-ref-number="2" data-nb-words="189" data-nb-chars="1157"><span class="idea" data-nb-ref-number="2" id="idea2" data-nb-words="189" data-nb-chars="1157">Se&nbsp;svým zesnulým manželem jsem se&nbsp;poprvé setkala na&nbsp;právnickém plese. Byl to&nbsp;tehdy krásný, vysoký, modrooký mladý muž s&nbsp;kotletami, růžové pleti, vysokého čela a&nbsp;kadeřavých uměleckých vlasů; já&nbsp;byla dvacetileté obtloustlé a&nbsp;nezkušené děvče vychované v&nbsp;penzionátě, víc taková domácí putička. Kdyby mě&nbsp;naši nebyli nutili do&nbsp;společnosti, byla bych raději seděla doma u&nbsp;nekonečného vyšívání a&nbsp;jen tak pohodlně snila. Tehdy byla taková výchova, že&nbsp;děvčata nemají nic znát a&nbsp;nic vážně dělat, jenom utírat prach, klimprovat na&nbsp;klavír a&nbsp;šít si&nbsp;výbavu. Jít do&nbsp;společnosti, to&nbsp;znamenalo mít za&nbsp;zády maminku, dusit se&nbsp;v&nbsp;šněrovačce, nosit příliš malé střevíce a&nbsp;stydlivě říkat tanečníkům: „Ach, jděte, vy!“ A&nbsp;jednou za&nbsp;čas omdlít, aby každý viděl, jak jsme jemné a&nbsp;delikátně chudokrevné. Řeknu vám, jsem ráda, že&nbsp;to&nbsp;mám za&nbsp;sebou; dnes jsem tlustá padesátnice – i&nbsp;jděte, nemusíte být galantní; vždyť je&nbsp;pohodlnější, když si&nbsp;lidé říkají pravdu. Zkrátka tehdy byla slušná dívka vychovávána tak, že&nbsp;se&nbsp;musela zamilovat do&nbsp;prvního, kdo se&nbsp;o&nbsp;ni&nbsp;ucházel; a&nbsp;než ho&nbsp;opravdu poznala, měla dávno oddavky za&nbsp;sebou. A&nbsp;vidíte, přitom nebylo ani tolik nepovedených manželství jako teď.</span></p>
          <p class="chunk" data-nb-ref-number="3" data-nb-words="164" data-nb-chars="921"><span class="idea" data-nb-ref-number="3" id="idea3" data-nb-words="164" data-nb-chars="921">Pan Foltýn se&nbsp;mi&nbsp;líbil; byl takový zdvořilý, elegantní a&nbsp;nosil monokl; hned se&nbsp;mi&nbsp;začal ukrutně dvořit, a&nbsp;i&nbsp;maminku okouzlil tak, že&nbsp;ho&nbsp;k&nbsp;nám na&nbsp;místě pozvala. Totiž maminka se&nbsp;chudák zmýlila: myslela si, že&nbsp;je&nbsp;z&nbsp;malostranských Foltýnů, – to&nbsp;byla taková zámožná cukrářská rodina; a&nbsp;než se&nbsp;vysvětlilo, že&nbsp;Bedřich je&nbsp;jenom sirotek po&nbsp;vrchnostenském úředníkovi, bylo už&nbsp;pozdě; já&nbsp;byla do&nbsp;něho po&nbsp;uši zamilována a&nbsp;chtěla jsem skákat do&nbsp;Vltavy, když nám budou bránit. Tatínek sic nechtěl o&nbsp;panu Foltýnovi ani slyšet, ale maminka ho&nbsp;nějak uprosila; prý když je&nbsp;právník a&nbsp;skoro advokát, bude si&nbsp;aspoň vědět rady s&nbsp;našimi pěti baráky, nebo co. Tatínek tedy chtěl, aby aspoň udělal doktorát, už&nbsp;kvůli tomu titulu; ale pak se&nbsp;rozhodlo, že&nbsp;se&nbsp;to&nbsp;všechno nechá až&nbsp;po&nbsp;svatbě, protože já&nbsp;jsem z&nbsp;lítosti začala tak kašlat a&nbsp;chřadnout, že&nbsp;se&nbsp;o&nbsp;mne báli. Přišlo to&nbsp;všechno tak nějak překotně, já&nbsp;nevím; ani nebylo pokdy si&nbsp;něco rozmyslet.</span></p>
          <p class="chunk" data-nb-ref-number="4" data-nb-words="96" data-nb-chars="513"><span class="idea" data-nb-ref-number="4" id="idea4" data-nb-words="96" data-nb-chars="513">Proč jsem ho&nbsp;měla tak ráda? To&nbsp;přece člověk neví. Mně ohromně imponovalo, že&nbsp;je&nbsp;umělec a&nbsp;skládá hudbu; líbilo se&nbsp;mi, že&nbsp;je&nbsp;tak vzdělaný, světácký a&nbsp;něžný; ale nejvíc asi to, že&nbsp;to&nbsp;byl takový měkký a&nbsp;slabý člověk. Já&nbsp;byla hloupá, sentimentální husička, ale přece jsem nějak poznala, že&nbsp;on&nbsp;je&nbsp;ještě slabší a&nbsp;že&nbsp;potřebuje člověka, který by&nbsp;se&nbsp;o&nbsp;něho staral. To&nbsp;on&nbsp;jen tak vypadal, jako by&nbsp;se&nbsp;na&nbsp;všechno díval spatra; lidé si&nbsp;mysleli, že&nbsp;je&nbsp;bůhvíjak nafoukaný a&nbsp;domýšlivý, a&nbsp;zatím on&nbsp;byl nesmělý a&nbsp;lítostivý až&nbsp;hrůza.</span></p>
          <p class="chunk" data-nb-ref-number="5" data-nb-words="221" data-nb-chars="1156"><span class="idea" data-nb-ref-number="5" id="idea5" data-nb-words="221" data-nb-chars="1156">„Já se&nbsp;u&nbsp;vás cítím tak jistý, Charlotto,“ říkal – mně se&nbsp;líbilo, že&nbsp;mi&nbsp;říká Charlotta; Karla se&nbsp;mi&nbsp;zdálo být hrozně hloupé jméno, jako pro posluhovačku. „Já se&nbsp;u&nbsp;vás cítím tak jistý; vy&nbsp;jste tak klidná a&nbsp;trpělivá –“ To&nbsp;ho&nbsp;teprve později zkazili kamarádi, – pěkní kamarádi, pane! říkalo si&nbsp;to&nbsp;samý umělec… On&nbsp;byl pan Foltýn až&nbsp;příliš měkký; kdo ho&nbsp;měl v&nbsp;rukou, mohl ho&nbsp;hníst jako vosk. Tehdy, když chodil za&nbsp;mnou, mluvil pořád o&nbsp;smrti; to&nbsp;na&nbsp;mne tak působilo, – já&nbsp;sama jsem nebyla zdravá, a&nbsp;každá mladá holka má&nbsp;doby, kdy by&nbsp;pro nic za&nbsp;nic chtěla umřít. Mladý člověk si&nbsp;neumí vážit života. Pan Foltýn mi&nbsp;říkal, že&nbsp;jsem bílá růže; to&nbsp;se&nbsp;mi&nbsp;strašně líbilo, a&nbsp;pila jsem potají ocet, abych byla ještě bledší. Pan Foltýn tehdy taky nějak pokašlával a&nbsp;večer míval ruce rozpálené horečkou; já&nbsp;myslím, že&nbsp;to&nbsp;bylo ze&nbsp;špatné výživy, – později mi&nbsp;říkal, že&nbsp;celé dny nejedl než housku, aby mi&nbsp;mohl přinést kytičku tuberóz nebo několik bílých růží. Na&nbsp;takové věci on&nbsp;si&nbsp;potrpěl. Nu, byli jsme děti; drželi jsme se&nbsp;za&nbsp;ruce a&nbsp;mluvili o&nbsp;tom, že&nbsp;brzo umřeme, – člověk přitom sebe sama tak krásně lituje a&nbsp;má&nbsp;pocit, že&nbsp;je&nbsp;příliš dobrý pro ten svět. Tím jsme se&nbsp;tak sblížili.</span></p>
          <p class="chunk" data-nb-ref-number="6" data-nb-words="259" data-nb-chars="1388"><span class="idea" data-nb-ref-number="6" id="idea6" data-nb-words="259" data-nb-chars="1388">Když jsme se&nbsp;vzali, tak, to&nbsp;se&nbsp;rozumí, o&nbsp;smrti už&nbsp;řeč nebyla, jako by&nbsp;uťal. Naši nám zařídili krásný šestipokojový byt, to&nbsp;se&nbsp;zas tatínek ukázal; a&nbsp;pan Foltýn se&nbsp;procházel v&nbsp;hedvábném županu a&nbsp;zářil. Bylo na&nbsp;něm vidět, jak mu&nbsp;dělá dobře být bohatý, a&nbsp;ohromně v&nbsp;tom uměl chodit. Líp, než kdyby se&nbsp;v&nbsp;tom narodil. Tak samozřejmě přijímal ten blahobyt a&nbsp;všechny ty&nbsp;drahé, nejlepší věci – I&nbsp;penězům přišel na&nbsp;chuť; při vší své okázalosti začal hlídat, aby se&nbsp;zbytečně neutrácelo, aby personál se&nbsp;vším šetřil a&nbsp;tak. Až&nbsp;jsem se&nbsp;skoro bála, aby se&nbsp;z&nbsp;něho nestal lakomec, ale naši říkali, jen ho&nbsp;nech, to&nbsp;je&nbsp;zrovna dobře; zámožní lidé musejí být šetrni. Jen by&nbsp;rádi viděli, aby dělal ten doktorát práv; ale první rok, to&nbsp;byly jako líbánky, tak se&nbsp;o&nbsp;tom nikdo ani nezmínil. Jenom pan Foltýn někdy začal sám; zakašlal a&nbsp;stěžoval si, že&nbsp;ještě není zdráv, že&nbsp;by&nbsp;ho&nbsp;študování zabilo… Vůbec, to&nbsp;vám bylo až&nbsp;divné, jak byl najednou úzkostlivý o&nbsp;své zdraví; při každém kýchnutí hned do&nbsp;postele, a&nbsp;ošetřovat jsme ho&nbsp;museli jako malé dítě. To&nbsp;zas ano, se&nbsp;zdravím dost sekýroval, ale to&nbsp;u&nbsp;mohovitých lidí bývá, takový hrozný strach z&nbsp;nemoci a&nbsp;smrti. A&nbsp;já&nbsp;měla pocit, že&nbsp;je&nbsp;nejvíc můj, když mu&nbsp;dávám obklady nebo připravuju limonádu; proto jsem ho&nbsp;v&nbsp;tom spíš podporovala. Ani jsem si&nbsp;nevšimla, že&nbsp;se&nbsp;přitom ze&nbsp;mne stává jeho otrok; poznala jsem to, až&nbsp;už&nbsp;bylo pozdě, až&nbsp;se&nbsp;začal jeho jiný život. No, co&nbsp;dělat!</span></p>
          <p class="chunk" data-nb-ref-number="7" data-nb-words="186" data-nb-chars="1053"><span class="idea" data-nb-ref-number="7" id="idea7" data-nb-words="186" data-nb-chars="1053">Ani hudbě se&nbsp;už&nbsp;tolik nevěnoval; pravda, někdy hrával a&nbsp;říkal, že&nbsp;by&nbsp;si&nbsp;měl vzít nejlepšího učitele, že&nbsp;v&nbsp;levé ruce nemá ten pravý úhoz, ale nikdy se&nbsp;k&nbsp;tomu nerozhodl. Občas v&nbsp;dobré náladě nám něco přehrál; tatínek, chudák, dojatě poslouchal a&nbsp;vždycky si&nbsp;liboval, Bedřichu, to&nbsp;zní jako perličky. Mně se&nbsp;nesmírně líbil, když tak horoucně hrál a&nbsp;pohazoval těmi kadeřavými vlasy; byla jsem na&nbsp;něho pyšná a&nbsp;říkala jsem si, aspoň dá&nbsp;tatínek pokoj s&nbsp;tím jeho doktorátem; vždyť to&nbsp;Beďáček nepotřebuje. Žádný umělec přece nemusí být doktorem. A&nbsp;když si&nbsp;potom projel vlasy rukou a&nbsp;s&nbsp;takovým malým, vítězným úsměvem vstal od&nbsp;klavíru, – to&nbsp;byly mé&nbsp;nejšťastnější chvíle. Jindy se&nbsp;zavřel ve&nbsp;svém pokoji, a&nbsp;to&nbsp;jsme ho&nbsp;za&nbsp;nic na&nbsp;světě nesměli rušit; říkal, že&nbsp;něco komponuje; celý dům musel chodit po&nbsp;špičkách – Jednou jsem tam náhodou vešla: ležel na&nbsp;otomanu s&nbsp;rukama složenýma pod hlavou… Tehdy se&nbsp;děsně rozlítil, že&nbsp;prý nemáme ohled na&nbsp;jeho tvoření, popadl klobouk a&nbsp;práskl za&nbsp;sebou dveřmi. Od&nbsp;té&nbsp;doby, kdepak, když šlo o&nbsp;umění, tak se&nbsp;mu&nbsp;nikdo neodvážil odporovat.</span></p>
          <p class="chunk" data-nb-ref-number="8" data-nb-words="64" data-nb-chars="346"><span class="idea" data-nb-ref-number="8" id="idea8" data-nb-words="64" data-nb-chars="346">Až&nbsp;jednou byl zas tatínek u&nbsp;nás a&nbsp;chvíli mluvil kolem dokola; pak se&nbsp;pana Foltýna rovnou zeptal: kdy teda vlastně míní dělat ten doktorát. Bedřich zbledl a&nbsp;vstal. „Pane Mašek,“ řekl, „tak abyste věděl, já&nbsp;jsem se&nbsp;rozhodl věnovat se&nbsp;jenom umění, ať&nbsp;je&nbsp;to&nbsp;komu vhod, nebo není. Dělejte si, co&nbsp;chcete; mně je&nbsp;má&nbsp;cesta jasná.“ A&nbsp;sebral klobouk a&nbsp;šel.</span></p>
          <p class="chunk" data-nb-ref-number="9" data-nb-words="182" data-nb-chars="1000"><span class="idea" data-nb-ref-number="9" id="idea9" data-nb-words="182" data-nb-chars="1000">Tatínek, to&nbsp;se&nbsp;ví, dělal zle; umění, to&nbsp;prý není žádná existence, a&nbsp;on&nbsp;že&nbsp;nebude takový blázen, aby pana zetě pořád živil, a&nbsp;že&nbsp;si&nbsp;s&nbsp;panáčkem ještě zatrápeně promluví. Já, to&nbsp;se&nbsp;rozumí, jsem se&nbsp;dala do&nbsp;pláče, a&nbsp;maminka se&nbsp;postavila za&nbsp;mého muže. Ona si, chudák, pořád kladla za&nbsp;vinu, že&nbsp;jsem si&nbsp;ho&nbsp;vzala, a&nbsp;přitom jí&nbsp;lichotilo, že&nbsp;jí&nbsp;desetkrát denně líbal ruce. Mluvila do&nbsp;tatínka tak dlouho, až&nbsp;ho&nbsp;umluvila: aby mně nekazil lásku manželskou, a&nbsp;že&nbsp;takový skladatel nebo dirigent, i&nbsp;když mu&nbsp;to&nbsp;nevynese, má&nbsp;docela vážené společenské postavení a&nbsp;může se&nbsp;stát třeba profesorem na&nbsp;konzervatoři, a&nbsp;kdesi cosi. Tatínek sic bručel, ale pak si&nbsp;asi řekl, že&nbsp;za&nbsp;jeho peníze může někdo dělat třeba i&nbsp;umění. V&nbsp;té&nbsp;době utekla nějaká královská princezna s&nbsp;muzikantem; byla to&nbsp;velká ostuda, a&nbsp;na&nbsp;muzikantech zůstalo něco jako podezřelého a&nbsp;přitom drobet vznešeného. Zkrátka i&nbsp;tatínek se&nbsp;smířil s&nbsp;tím, že&nbsp;má&nbsp;zetě umělce, a&nbsp;víc se&nbsp;o&nbsp;tom nemluvilo; jen pan Foltýn dával najevo, že&nbsp;je&nbsp;přece jen z&nbsp;jiného světa než naši.</span></p>
          <p class="chunk" data-nb-ref-number="10" data-nb-words="293" data-nb-chars="1624"><span class="idea" data-nb-ref-number="10" id="idea10" data-nb-words="293" data-nb-chars="1624">Od&nbsp;té&nbsp;doby si&nbsp;nechal od&nbsp;lidí říkat Mistr. Mistr Beda Folten, a&nbsp;nejináč. Mně se&nbsp;to&nbsp;nelíbilo: jemu říkali Mistr Folten a&nbsp;mně paní Foltýnová, jako bych ani nebyla jeho žena. A&nbsp;potom zval k&nbsp;nám hudební a&nbsp;spisovatelskou společnost; to&nbsp;se&nbsp;jednou i&nbsp;dvakrát týdně u&nbsp;nás hrála kvarteta nebo klavírní čísla, a&nbsp;mívali jsme až&nbsp;padesát hostí, – to&nbsp;víte, pro mladou domácí paní to&nbsp;nebyla maličkost. Pan Foltýn vítal hosty v&nbsp;sametovém kabátě a&nbsp;s&nbsp;širokou černou vázankou, na&nbsp;zápěstí zlatý řetízek; musela jsem mu&nbsp;před hosty říkat „Bedo, vy“, a&nbsp;on&nbsp;mne oslovoval „paní Foltýnová“, aby to&nbsp;bylo vznešenější. Někdy se&nbsp;nechal uprosit a&nbsp;zahrál sám něco na&nbsp;klavír, ale vlastní kousky ne, to&nbsp;nechtěl; někdy se&nbsp;u&nbsp;nás poprvé hrály skladby mladších hudebníků nebo předčítaly nové divadelní kusy; říkalo se&nbsp;tomu premiéry u&nbsp;Foltýnů, – hrůzu peněz to&nbsp;stálo, co&nbsp;se&nbsp;toho při tom snědlo a&nbsp;vypilo. Většinou to&nbsp;byli docela milí, skromní a&nbsp;prostí lidé, ti&nbsp;umělci; pravda, někteří potom zůstali trčet dlouho do&nbsp;noci a&nbsp;s&nbsp;odpuštěním se&nbsp;ožrali, – jak ty&nbsp;koberce potom vypadaly a&nbsp;jak záclony a&nbsp;všechno natáhlo kouřem, škoda povídat! Já&nbsp;to&nbsp;neviděla ráda, ale pan Foltýn říkal, to&nbsp;víš, umělci!, na&nbsp;ty&nbsp;musíš brát jiná měřítka, přej jim, že&nbsp;se&nbsp;někdy dosyta nažerou. Já&nbsp;vím, říkal, co&nbsp;je&nbsp;to&nbsp;hlad. To&nbsp;ho&nbsp;těšilo, dělat tak trochu mecenáše a&nbsp;velmože. Hrozně rád se&nbsp;s&nbsp;nimi přel; nepil skoro nic, ale vášnivě debatoval o&nbsp;moderním umění. Pro mne to&nbsp;byly příliš vysoké řeči a&nbsp;šla jsem si&nbsp;raději lehnout; ale někdy až&nbsp;do&nbsp;rána bylo slyšet, jak můj manžel hlaholí a&nbsp;ty&nbsp;druhé hlasy blekotají pořád opileji. Když ho&nbsp;to&nbsp;těší, myslela jsem si; se&nbsp;mnou o&nbsp;takových věcech mluvit nemůže –</span></p>
          <p class="chunk" data-nb-ref-number="11" data-nb-words="192" data-nb-chars="1084"><span class="idea" data-nb-ref-number="11" id="idea11" data-nb-words="192" data-nb-chars="1084">V&nbsp;té&nbsp;době chudák tatínek zemřel na&nbsp;mrtvici. Protože jsme drželi smutek, přestaly se&nbsp;u&nbsp;nás pořádat ty&nbsp;umělecké večery. Panu Foltýnovi to&nbsp;tuze scházelo, a&nbsp;začal chodit za&nbsp;muzikanty a&nbsp;literáty ven. Byla jsem skoro ráda, že&nbsp;má&nbsp;nějaké rozptýlení; po&nbsp;pravdě řečeno, já&nbsp;jsem se&nbsp;v&nbsp;té&nbsp;jeho umělecké společnosti nikdy necítila doma, zvlášť teď, po&nbsp;tatínkově smrti, – to&nbsp;si&nbsp;člověk víc uvědomí, do&nbsp;kterého světa patří. Pak začali za&nbsp;mým mužem docházet všelijací literáti a&nbsp;muzikanti; pan Foltýn říkal, že&nbsp;s&nbsp;nimi pracuje, ale já&nbsp;myslím, že&nbsp;jim půjčoval peníze. Někdy naznačoval, že&nbsp;pracuje na&nbsp;něčem velikém, a&nbsp;zavíral se&nbsp;na&nbsp;celé dny a&nbsp;noci do&nbsp;své pracovny. Bála jsem se, aby zase nezačal kašlat; říkala jsem mu, prosím tě, nepracuj tolik, vždyť to&nbsp;nepotřebuješ. To&nbsp;ho&nbsp;rozčilovalo. Ty&nbsp;nemáš ponětí, křičel, co&nbsp;to&nbsp;je, tvořit; umělec musí přímo shořet ve&nbsp;svém díle a&nbsp;obětovat mu&nbsp;všechno, své já, svůj celý život – A&nbsp;pak zase po&nbsp;celé týdny nedělal dočista nic, jen se&nbsp;válel a&nbsp;toulal, – prý se&nbsp;soustřeďuje, říkal. Nu, já&nbsp;tomu nerozumím; ale podle toho, co&nbsp;jsem viděla, tohle tvoření je&nbsp;moc divná práce.</span></p>
          <p class="chunk" data-nb-ref-number="12" data-nb-words="175" data-nb-chars="935"><span class="idea" data-nb-ref-number="12" id="idea12" data-nb-words="175" data-nb-chars="935">Nevypadal dobře; začal být nedůtklivý a&nbsp;výbušný – to&nbsp;prý je&nbsp;jen umělecký temperament, říkal; ale já&nbsp;myslím, že&nbsp;se&nbsp;něčím trápil. Pořád mluvil o&nbsp;té&nbsp;své práci, to&nbsp;že&nbsp;bude dílo jeho života; měla to&nbsp;být opera, jenom mi&nbsp;bylo divné, že&nbsp;někdy ji&nbsp;jmenoval Judita a&nbsp;jindy Abélard a&nbsp;Heloisa; prý teď pracuje na&nbsp;libretu a&nbsp;pak hned začne skládat hudbu. Už&nbsp;prý to&nbsp;má&nbsp;v&nbsp;hlavě docela hotové, jen to&nbsp;napsat. A&nbsp;najednou, prásk! nechal všeho a&nbsp;po&nbsp;celé dny a&nbsp;noci byl tentam; vracel se&nbsp;bledý a&nbsp;horečnatý, – teď teprve, říkal, se&nbsp;dostal do&nbsp;toho pravého tvůrčího transu. A&nbsp;pak se&nbsp;zčistajasna ztratil docela a&nbsp;nechal za&nbsp;sebou jen dopis, že&nbsp;jde za&nbsp;svým uměleckým posláním. Můžete si&nbsp;představit, jak mi&nbsp;bylo. A&nbsp;den nato se&nbsp;dozvím, že&nbsp;utekl s&nbsp;nějakou cizí zpěvačkou. Já&nbsp;ji&nbsp;nebudu jmenovat, ale byla to&nbsp;stárnoucí ženská, velká a&nbsp;silná jako kobyla, která už&nbsp;ztrácela hlas a&nbsp;ještě za&nbsp;sebou po&nbsp;světě tahala zbytky své slávy; lidé se&nbsp;na&nbsp;ni&nbsp;chodili koukat a&nbsp;smáli se…</span></p>
          <p class="chunk" data-nb-ref-number="13" data-nb-words="142" data-nb-chars="746"><span class="idea" data-nb-ref-number="13" id="idea13" data-nb-words="142" data-nb-chars="746">To&nbsp;je&nbsp;divné, já&nbsp;vůbec nemám žárlivost v&nbsp;povaze, snad že&nbsp;mám takovou rybí krev; nebo to&nbsp;už&nbsp;dávno mezi mnou a&nbsp;mým mužem nebylo takové, abych žárlila, – to&nbsp;nevím. Já&nbsp;jsem se&nbsp;spíš jen styděla, že&nbsp;utekl tak hloupě jako zamilovaný kluk a&nbsp;že&nbsp;to&nbsp;byla taková veřejná ostuda; ona prý ta&nbsp;stará planeta měla tyhle aféry v&nbsp;každém městě, kam přišla. Za&nbsp;deset dní se&nbsp;kajícně vrátil; klekl přede mnou a&nbsp;zpovídal se, že&nbsp;to&nbsp;musel udělat, že&nbsp;v&nbsp;té&nbsp;ženské našel typ své Judity a&nbsp;že&nbsp;ho&nbsp;strašně inspirovala jako umělce. Umělec musí všechno, všechno obětovat svému dílu, tvrdil se&nbsp;slzami v&nbsp;očích, a&nbsp;musí jít přese všechno, aby své dílo uskutečnil. Umělec má&nbsp;na&nbsp;to&nbsp;právo, křičel zoufale a&nbsp;chytal mě&nbsp;za&nbsp;ruce; ty&nbsp;mě&nbsp;musíš pochopit a&nbsp;odpustit mi, u&nbsp;tebe se&nbsp;cítím tak jistý –</span></p>
          <p class="chunk" data-nb-ref-number="14" data-nb-words="79" data-nb-chars="411"><span class="idea" data-nb-ref-number="14" id="idea14" data-nb-words="79" data-nb-chars="411">Já&nbsp;jsem se&nbsp;s&nbsp;ním vůbec nehádala; jen jsem si&nbsp;myslela, co&nbsp;ho&nbsp;to&nbsp;muselo stát peněz. Tak poslouchej, řekla jsem mu, můžeš tu&nbsp;zůstat; tamhle máš svůj pokoj, a&nbsp;před lidmi se&nbsp;nic nestalo. Ale mé&nbsp;jmění už&nbsp;spravovat nebudeš; na&nbsp;útratu ti&nbsp;dám, a&nbsp;o&nbsp;své věci se&nbsp;budu starat sama. Bylo mi&nbsp;až&nbsp;divné, jak se&nbsp;dovede ženská zatvrdit. Odešel uraženě, a&nbsp;od&nbsp;té&nbsp;doby měl na&nbsp;nose napsáno, že&nbsp;jsem mu&nbsp;hrozně a&nbsp;nespravedlivě ublížila.</span></p>
          <p class="chunk" data-nb-ref-number="15" data-nb-words="241" data-nb-chars="1275"><span class="idea" data-nb-ref-number="15" id="idea15" data-nb-words="241" data-nb-chars="1275">Lidé jsou divní; předtím, když měl plné ruce peněz, byl skoro lakomý; teď probendil svou apanáž, sotva ji&nbsp;dostal, a&nbsp;pak se&nbsp;zavíral vyčítavě do&nbsp;svého pokoje a&nbsp;tvořil. Sešel až&nbsp;příliš, a&nbsp;začal dokonce pít; jednou nebo dvakrát jsem přišla na&nbsp;to, že&nbsp;mi&nbsp;vzal z&nbsp;kabelky nějaké peníze – Neřekla jsem nic, ale asi poznal, že&nbsp;to&nbsp;vím; tak začal naznačovat, abych prý si&nbsp;dala se&nbsp;svými penězi pozor před služebnými. Nu, nechávala jsem pak schválně občas ležet tuhle nebo tamhle nějaké peníze, aby si&nbsp;je&nbsp;vzal; každý z&nbsp;nás věděl, že&nbsp;to&nbsp;ten druhý ví, ale nedávali jsme to&nbsp;najevo, abychom se&nbsp;před sebou nemuseli stydět. Tehdy se&nbsp;taky stýkal s&nbsp;divnými lidmi, jako byl ten slepý Kanner, – toho jsem se&nbsp;zrovna bála; pan Foltýn ho&nbsp;vždycky opil koňakem, a&nbsp;pak ten Kanner hulákal a&nbsp;třískal do&nbsp;klavíru, no, hrůza z&nbsp;něho šla. Já&nbsp;vím, byla jsem slabá, měla jsem to&nbsp;nějak zatrhnout; takové zvíře přece nepatří do&nbsp;kvartýru. Ale to&nbsp;máte to, – myslela jsem si, jsou to&nbsp;muzikanti, a&nbsp;do&nbsp;toho se&nbsp;nepleť; aspoň že&nbsp;má&nbsp;Bedřich to&nbsp;své umění a&nbsp;bere to&nbsp;s&nbsp;ním tak vážně. To&nbsp;teda je&nbsp;pravda, v&nbsp;té&nbsp;době pořád něco psal a&nbsp;škrtal, přehrával si&nbsp;na&nbsp;klavíru a&nbsp;zase si&nbsp;to&nbsp;běžel zapsat; po&nbsp;celé noci jsem ho&nbsp;slyšela šramotit a&nbsp;chodit po&nbsp;jeho pokoji. Zhubnul hrozně, jen mu&nbsp;ten nos čouhal a&nbsp;vlasy mu&nbsp;takhle stály kolem hlavy.</span></p>
          <p class="chunk" data-nb-ref-number="16" data-nb-words="212" data-nb-chars="1154"><span class="idea" data-nb-ref-number="16" id="idea16" data-nb-words="212" data-nb-chars="1154">„Teď ukážu všem,“ říkal, „co ve&nbsp;mně je! Budete koukat, kdo je&nbsp;to&nbsp;Beda Folten, vy&nbsp;všichni!“ Přitom mu&nbsp;oči zrovna hořely, jako by&nbsp;i&nbsp;nás, co&nbsp;jsme mu&nbsp;jenom sloužili jako otroci, zuřivě nenáviděl. A&nbsp;pořád s&nbsp;tím slepým Kannerem, někdy ho&nbsp;i&nbsp;v&nbsp;noci sebral někde v&nbsp;putyce a&nbsp;dovlekl k&nbsp;sobě domů, a&nbsp;tam křičeli a&nbsp;tloukli do&nbsp;klavíru; ráno jsme toho Kannera našli třeba spát na&nbsp;chodbě – Vidíte, to&nbsp;všechno jsem si&nbsp;nechala líbit; říkala jsem si, třeba opravdu pan Foltýn skládá něco velkého a&nbsp;potřebuje se&nbsp;tak bohémsky povyrazit. Jednou se&nbsp;nějak hrozně pohádali; já&nbsp;slyšela křik, hodím na&nbsp;sebe župan a&nbsp;běžím do&nbsp;pánova pokoje. Ten Kanner sedí v&nbsp;lenošce, kope kolem sebe nohama a&nbsp;vříská jako podřezávané prase, a&nbsp;tady na&nbsp;tváři mu&nbsp;teče krev; pan Foltýn stojí nad ním s&nbsp;nožem v&nbsp;ruce, pěnu u&nbsp;huby, a&nbsp;koulí očima jako pominutý. Tehdy jsem udělala pořádek, to&nbsp;se&nbsp;neptejte; ten Kanner se&nbsp;víckrát neukázal. Pan Foltýn se&nbsp;dal do&nbsp;pláče, že&nbsp;ho&nbsp;ten chlap umělecky vydíral, že&nbsp;vykrádal jeho myšlenky; proto prý se&nbsp;tak rozzuřil, že&nbsp;by&nbsp;ho&nbsp;snad zabil, kdybych tam nebyla přišla. Měla jsem co&nbsp;dělat, abych ho&nbsp;utišila, tak byl zoufalý; i&nbsp;z&nbsp;okna chtěl skákat. Pane, já&nbsp;neměla lehký život!</span></p>
          <p class="chunk" data-nb-ref-number="17" data-nb-words="123" data-nb-chars="690"><span class="idea" data-nb-ref-number="17" id="idea17" data-nb-words="123" data-nb-chars="690">Pak to&nbsp;dělalo po&nbsp;nějaký čásek dobrotu; pan Foltýn pilně psal, tichý, jako by&nbsp;ho&nbsp;zařezal. Říkal, že&nbsp;už&nbsp;dokončuje svou operu o&nbsp;Juditě a&nbsp;Holofernovi; prý je&nbsp;to&nbsp;úžasná látka. Přehrával mi&nbsp;na&nbsp;klavíru některé árie a&nbsp;pasáže; já&nbsp;sic hudbě moc nerozumím, ale řeknu vám, třeba ta&nbsp;scéna, jak je&nbsp;Judita ve&nbsp;stanu s&nbsp;Holofernem, – to&nbsp;bylo jednomu až&nbsp;úzko: taková divoká vášnivost nebo křeč, – já&nbsp;nevím, kde se&nbsp;to&nbsp;v&nbsp;mém muži vzalo. Přitom měl na&nbsp;rtech zase ten malý, vítězný úsměv, který jsem mívala ráda. Nechte být, on&nbsp;musel být přece jen veliký hudebník. Možná génius, já&nbsp;nevím. Říkala jsem si, nu, šťastné manželství to&nbsp;zrovna nebylo, ale napíše-li Bedřich něco velikého, tak jsem aspoň nežila nadarmo.</span></p>
          <p class="chunk" data-nb-ref-number="18" data-nb-words="159" data-nb-chars="888"><span class="idea" data-nb-ref-number="18" id="idea18" data-nb-words="159" data-nb-chars="888">Tehdy k&nbsp;nám chodil jiný muzikant, pan Trojan se&nbsp;jmenoval; ale to&nbsp;vám jako by&nbsp;ani nebyl umělec: dlouhý a&nbsp;hubený, s&nbsp;brejlemi na&nbsp;nose, spíš jako nějaký vědátor; takový tichý, plachý, uctivý člověk. Byl u&nbsp;opery korepetitorem nebo čím, a&nbsp;prý znamenitý hudebník. Ten sedával s&nbsp;panem Foltýnem po&nbsp;celá odpoledne a&nbsp;jen tam tak potichu mluvili a&nbsp;ťukali na&nbsp;klavír. Vždycky jsem jim sama donesla kávu a&nbsp;koláčky, a&nbsp;ten pan Trojan se&nbsp;div nepřerazil, jak honem uctivě vstával a&nbsp;klaněl se; všude bylo nastláno notových papírů – Pan Foltýn jen koukal, abych už&nbsp;byla pryč; tak byl zažrán do&nbsp;té&nbsp;práce. A&nbsp;o&nbsp;jiném s&nbsp;ním nebyla řeč, jen ta&nbsp;opera, – to&nbsp;prý je&nbsp;totiž ukrutná práce, dělat instrumentaci či&nbsp;co. Jednou jsem se&nbsp;s&nbsp;tím panem Trojanem ve&nbsp;dveřích div nesrazila, když odcházel; zarazil se&nbsp;a&nbsp;začal koktat: „Milostpaní… milostpaní, řekněte mu, ať&nbsp;toho nechá… nebo ať&nbsp;to&nbsp;předělá! Prosím vás, řekněte mu&nbsp;to!“</span></p>
          <p class="chunk" data-nb-ref-number="19" data-nb-words="20" data-nb-chars="99"><span class="idea" data-nb-ref-number="19" id="idea19" data-nb-words="20" data-nb-chars="99">Bylo mi&nbsp;Bedřicha líto, že&nbsp;si&nbsp;s&nbsp;tím dal tolik práce – „Vy myslíte,“ ptala jsem se, „že nemá talent?“</span></p>
          <p class="chunk" data-nb-ref-number="20" data-nb-words="66" data-nb-chars="366"><span class="idea" data-nb-ref-number="20" id="idea20" data-nb-words="66" data-nb-chars="366">„Ale ne,“ vyhrkl skoro netrpělivě. „Talent má, ale… já&nbsp;na&nbsp;talent nedám. Talent nic není. Na&nbsp;hudbu musí být… něco víc, něco, co&nbsp;není jen v&nbsp;uších –“ Mávl rukou, nevěděl, jak to&nbsp;říci. „Řekněte mu… aby ze&nbsp;sebe udělal jiného člověka! Sbohem!“ A&nbsp;už&nbsp;byl pryč. Takový podivín. Při večeři jsem se&nbsp;panu Foltýnovi zmínila, že&nbsp;snad ten Trojan má&nbsp;nějaké námitky proti jeho opeře.</span></p>
          <p class="chunk" data-nb-ref-number="21" data-nb-words="7" data-nb-chars="41"><span class="idea" data-nb-ref-number="21" id="idea21" data-nb-words="7" data-nb-chars="41">Zrudl a&nbsp;položil vidličku. „Řekl ti&nbsp;něco?“</span></p>
          <p class="chunk" data-nb-ref-number="22" data-nb-words="12" data-nb-chars="67"><span class="idea" data-nb-ref-number="22" id="idea22" data-nb-words="12" data-nb-chars="67">„Ale ne,“ povídám. „Jen mám takový dojem. Rozumí on&nbsp;hudbě tak moc?“</span></p>
          <p class="chunk" data-nb-ref-number="23" data-nb-words="78" data-nb-chars="427"><span class="idea" data-nb-ref-number="23" id="idea23" data-nb-words="78" data-nb-chars="427">Pan Foltýn pokrčil rameny. „Rozumí, ale… nemá za&nbsp;mák fantazie. Takhle oratoria skládat, to&nbsp;ano, – ale na&nbsp;operu musí být přímo ďábelská fantazie. Kdepak Trojan, to&nbsp;je&nbsp;takový umělecký fakír, vyschlý jako troud… Umělec přece nemůže být živ jako mnich.“ A&nbsp;tak dál, – takhle o&nbsp;tom začal sám, a&nbsp;přitom jako by&nbsp;se&nbsp;hádal s&nbsp;tím panem Trojanem: že&nbsp;umění se&nbsp;nedá dělat bez vášně, že&nbsp;umělec se&nbsp;musí citově a&nbsp;pudově vybičovat, a&nbsp;kdesi cosi.</span></p>
          <p class="chunk" data-nb-ref-number="24" data-nb-words="57" data-nb-chars="320"><span class="idea" data-nb-ref-number="24" id="idea24" data-nb-words="57" data-nb-chars="320">„Já vím,“ povídám, „co se&nbsp;toho vybičování týče. To&nbsp;už&nbsp;jsem slyšela, že&nbsp;zase běháš za&nbsp;nějakou zpěvačkou.“ – Bylo to&nbsp;prý docela mladé děvče, zrovna se&nbsp;vypeřila z&nbsp;konzervatoře a&nbsp;už&nbsp;jednou nebo dvakrát zazpívala pár not na&nbsp;divadle. Jak říkám, já&nbsp;nedovedu žárlit, ale když na&nbsp;to&nbsp;přivedl řeč sám, tak nebudu dělat hluchou, ne?</span></p>
          <p class="chunk" data-nb-ref-number="25" data-nb-words="43" data-nb-chars="260"><span class="idea" data-nb-ref-number="25" id="idea25" data-nb-words="43" data-nb-chars="260">Pan Foltýn ani nemrknul. „Představ si,“ křičel, „ten Trojan si&nbsp;myslí, že&nbsp;pro ni&nbsp;Judita není! Taková vyložená, jedinečná Judita! Jen v&nbsp;ní&nbsp;ještě probudit to&nbsp;propastné ženství, to&nbsp;erotické běsovství,“ a&nbsp;já&nbsp;nevím co&nbsp;ještě; já, víte, takové řeči nemám dvakrát ráda.</span></p>
          <p class="chunk" data-nb-ref-number="26" data-nb-words="9" data-nb-chars="43"><span class="idea" data-nb-ref-number="26" id="idea26" data-nb-words="9" data-nb-chars="43">„A to&nbsp;v&nbsp;ní&nbsp;chceš probudit ty, ne?“ povídám.</span></p>
          <p class="chunk" data-nb-ref-number="27" data-nb-words="123" data-nb-chars="681"><span class="idea" data-nb-ref-number="27" id="idea27" data-nb-words="123" data-nb-chars="681">Nafoukl se, jako by&nbsp;se&nbsp;to&nbsp;rozumělo samo sebou. „Proč ne?“ vyjel sebevědomě. „Abyste věděli, já&nbsp;z&nbsp;ní&nbsp;udělám velikou umělkyni, já, Beda Folten! Může být ráda, že&nbsp;mne poznala! Ve&nbsp;mně je&nbsp;něco barbarského, něco holofernovského; já&nbsp;z&nbsp;ní&nbsp;uhnětu Juditu tělem i&nbsp;duší –“ Představte si, že&nbsp;to&nbsp;říká u&nbsp;stolu své zákonité manželce! Nikdy jsem ho&nbsp;neviděla tak velkolepě sebevědomého; křičel o&nbsp;sobě, o&nbsp;svém umělectví a&nbsp;o&nbsp;tom, jak by&nbsp;ho&nbsp;všichni chtěli ujařmit, i&nbsp;takový Trojan a&nbsp;kdekdo; a&nbsp;zas o&nbsp;tom, jak pohrdá tím malým a&nbsp;měšťáckým prostředím – Co&nbsp;prý by&nbsp;jinde ve&nbsp;světě znamenal Beda Folten! Ale teď už&nbsp;prý půjde bezohledně za&nbsp;svým dílem; teď teprve cítí svou strašnou a&nbsp;barbarskou tvořivou sílu –</span></p>
          <p class="chunk" data-nb-ref-number="28" data-nb-words="133" data-nb-chars="692"><span class="idea" data-nb-ref-number="28" id="idea28" data-nb-words="133" data-nb-chars="692">Měl pěnu na&nbsp;rtech, podbradek se&nbsp;mu&nbsp;třásl a&nbsp;tloukl pěstí do&nbsp;stolu. Mně vám ho&nbsp;bylo najednou až&nbsp;líto. A&nbsp;jej, myslela jsem si, tak to, chudáku, s&nbsp;tou tvou operou dopadá asi špatně, a&nbsp;nic s&nbsp;ní&nbsp;už&nbsp;nebude! Tak jsem to&nbsp;zčistajasna pochopila, ani nevím jak; asi proto, že&nbsp;se&nbsp;tak křečovitě a&nbsp;zrovna zoufale naparoval. Už&nbsp;asi nic neuděláš, člověče, a&nbsp;budeš se&nbsp;s&nbsp;tím muset smířit. Skoro se&nbsp;mi&nbsp;nějak ulevilo; nechá toho umění a&nbsp;bude aspoň pokoj… Máme být z&nbsp;čeho živi, a&nbsp;není nám už&nbsp;dvacet let, tak nač se&nbsp;zmítat! Ne&nbsp;že&nbsp;bych nebyla nejšťastnější na&nbsp;světě, kdyby Bedřich něco velkého udělal a&nbsp;měl úspěch; ale v&nbsp;nás ženských je&nbsp;někdy až&nbsp;touha nebo potřeba rezignovat. To&nbsp;se&nbsp;člověk cítí jaksi víc doma či&nbsp;co.</span></p>
          <p class="chunk" data-nb-ref-number="29" data-nb-words="206" data-nb-chars="1098"><span class="idea" data-nb-ref-number="29" id="idea29" data-nb-words="206" data-nb-chars="1098">Toť se&nbsp;ví, po&nbsp;nějaký čas ho&nbsp;nebylo doma skoro vidět, běhal se&nbsp;za&nbsp;tou zpěvačkou; jen jsme ho&nbsp;slyšeli ráno v&nbsp;koupelně pískat a&nbsp;zpívat, aby jako ukázal, jak je&nbsp;šťastný a&nbsp;mladý; vždycky kytku v&nbsp;knoflíkové dírce, nažehlený a&nbsp;navoněný, a&nbsp;okázale zářil. Nu, myslím si, že&nbsp;u&nbsp;ní&nbsp;mnoho nepořídil. Vracel se&nbsp;domů až&nbsp;k&nbsp;ránu, aby se&nbsp;zdálo, že&nbsp;byl u&nbsp;ní&nbsp;jako na&nbsp;noc; zatím prý sám a&nbsp;sám vysedal v&nbsp;kavárnách nebo barech u&nbsp;grenadiny a&nbsp;čekal, až&nbsp;budou zavírat, a&nbsp;pak ještě do&nbsp;svítání coural po&nbsp;ulicích. Služka ho&nbsp;viděla, jak si&nbsp;doma před zrcadlem maluje na&nbsp;tváře skvrny od&nbsp;růže, aby vypadal jako ulíbaný, když přišel v&nbsp;županu k&nbsp;obědu a&nbsp;zíval na&nbsp;celé kolo, – takové komedie! Myslela jsem si, to&nbsp;dělá, aby nebylo tak nápadné, že&nbsp;nechal té&nbsp;opery. Ale nenechal; já&nbsp;nevím, kde sebral nějakého Molendu, a&nbsp;div si&nbsp;ho&nbsp;k&nbsp;nám nenastěhoval; zas se&nbsp;s&nbsp;ním zavíral do&nbsp;své pracovny a&nbsp;dával najevo, že&nbsp;pracuje, že&nbsp;dokončuje tu&nbsp;svou Juditu – Jednou našel v&nbsp;novinách jméno té&nbsp;své mladé zpěvačky. Položil noviny a&nbsp;vycedil nedbale: „Ta holka prý říká, že&nbsp;bude zpívat mou Juditu! Blázen! Na&nbsp;tu&nbsp;ještě dávno nedorostla…“ Tím to&nbsp;bylo odbyto.</span></p>
          <p class="chunk" data-nb-ref-number="30" data-nb-words="228" data-nb-chars="1232"><span class="idea" data-nb-ref-number="30" id="idea30" data-nb-words="228" data-nb-chars="1232">Ten Molenda býval medikem, ale víc ho&nbsp;bavila muzika a&nbsp;flámy; prý hrával medikům v&nbsp;putykách a&nbsp;skládal parodie a&nbsp;písničky. Byl to&nbsp;mladý, v&nbsp;tváři jako napuchlý posměváček a&nbsp;tatrman, ze&nbsp;všeho si&nbsp;dělal šoufky; ale muzikant rozený, a&nbsp;nápadů měl, jen mu&nbsp;ta&nbsp;muzika z&nbsp;prstů tekla. Nechal medicíny a&nbsp;skládal šlágry, tanga a&nbsp;takové věci; prý si&nbsp;tím přišel na&nbsp;pěkné peníze. Potom se&nbsp;zničehonic ztratil a&nbsp;uchytil se&nbsp;v&nbsp;Americe, prý ve&nbsp;varieté, v&nbsp;nějaké černošské bandě nebo jako hudební výstředník. Pak se&nbsp;zas vrátil jako sešlý flákač a&nbsp;děsně pil; v&nbsp;té&nbsp;době ho&nbsp;našel pan Foltýn a&nbsp;navázal s&nbsp;ním to&nbsp;kumpánství. Bývali spolu po&nbsp;celé půldny v&nbsp;pánově pracovně, hádali se&nbsp;a&nbsp;hráli na&nbsp;klavír; ale vždycky z&nbsp;toho nakonec byl nějaký valčík nebo tango. Měl byste vidět, jak se&nbsp;při tom ten Molenda pitvořil a&nbsp;poskakoval na&nbsp;stoličce, když břinkal a&nbsp;zpíval ty&nbsp;své kousky; člověk se&nbsp;musel zlobit i&nbsp;smát, takový to&nbsp;byl šašek a&nbsp;kejklíř. Já&nbsp;nevím, jak ti&nbsp;dva se&nbsp;mohli tak spřáhnout; Bedřich byl od&nbsp;nátury spíš vážný a&nbsp;slavnostní – Večer táhli na&nbsp;flám, to&nbsp;se&nbsp;rozumí, když na&nbsp;to&nbsp;pan Foltýn měl. Někdy byl ten šašek Molenda jako zoufalý, a&nbsp;pak pil tím víc; potom přišel bledý a&nbsp;rozcuchaný a&nbsp;dlouho, divoce hrál na&nbsp;klavír… až&nbsp;zas z&nbsp;toho bylo takové jeho m-cara m-cara.</span></p>
          <p class="chunk" data-nb-ref-number="31" data-nb-words="199" data-nb-chars="1102"><span class="idea" data-nb-ref-number="31" id="idea31" data-nb-words="199" data-nb-chars="1102">Jednou po&nbsp;takovém divočejším období oba nějak vystřízlivěli a&nbsp;jenom strkali hlavy dohromady; nato bylo z&nbsp;pánova pokoje slyšet samý foxtrot a&nbsp;tango a&nbsp;zas takové milostné serenády – Víte, já&nbsp;mám veselou muziku ráda, raději než tu&nbsp;vážnou, ale… já&nbsp;nevím, jak bych to&nbsp;řekla: k&nbsp;Bedřichovi se&nbsp;to&nbsp;nějak nehodilo. Začali k&nbsp;nám jezdit velcí páni, samý řiditel to&nbsp;byl: takoví velmožové, každý vypadal, jako by&nbsp;mu&nbsp;patřilo půl Ameriky; a&nbsp;pan Foltýn se&nbsp;tvářil nesmírně důležitě a&nbsp;říkal tomu konference. Při těch konferencích bylo slyšet, jak můj muž hlaholí a&nbsp;Molenda břinká ty&nbsp;své foxtroty, – nu, moc se&nbsp;mi&nbsp;to&nbsp;nelíbilo. Jednou večer pan Foltýn chvíli okolkoval a&nbsp;naznačoval, že&nbsp;už&nbsp;jednou musí s&nbsp;něčím doopravdy začít a&nbsp;že&nbsp;teď ukáže, co&nbsp;Beda Folten umí; že&nbsp;už&nbsp;taky jednou chce vydělat své peníze a&nbsp;žít jako kníže – a&nbsp;pak s&nbsp;tím vzrušeně a&nbsp;velkolepě vyhrkl. Ohromný plán prý. Napíše s&nbsp;Molendou filmovou operetu. Libreto prý už&nbsp;skoro mají, a&nbsp;co&nbsp;se&nbsp;hudby týče, šlágry jako hrom. Dnes jde jenom film, hlásal, a&nbsp;je&nbsp;prý už&nbsp;načase, aby to&nbsp;konečně vzali do&nbsp;rukou praví umělci; ze&nbsp;začátku se&nbsp;musí ovšem přijít s&nbsp;něčím lehčím –</span></p>
          <p class="chunk" data-nb-ref-number="32" data-nb-words="92" data-nb-chars="479"><span class="idea" data-nb-ref-number="32" id="idea32" data-nb-words="92" data-nb-chars="479">Mně se&nbsp;až&nbsp;sevřelo hrdlo, jak mi&nbsp;ho&nbsp;bylo líto; asi to&nbsp;na&nbsp;mně viděl, a&nbsp;začal horlivě ujišťovat, že&nbsp;to&nbsp;vynese fantastické peníze, a&nbsp;pak že&nbsp;se&nbsp;zase vrátí k&nbsp;své Juditě. Projížděl si&nbsp;vlasy rukama a&nbsp;křičel jako vždycky, když chtěl sám sebe o&nbsp;něčem přesvědčit. Až&nbsp;prý bude mít světový úspěch s&nbsp;tou operetou, půjde i&nbsp;Judita do&nbsp;celého světa. Jen proto, jen proto prý to&nbsp;dělá. Nemysli si, dnes by&nbsp;i&nbsp;Mozart a&nbsp;Smetana psali pro film, tvrdil horečně; a&nbsp;ostatně to&nbsp;libreto je&nbsp;prý tak poetické –</span></p>
          <p class="chunk" data-nb-ref-number="33" data-nb-words="13" data-nb-chars="77"><span class="idea" data-nb-ref-number="33" id="idea33" data-nb-words="13" data-nb-chars="77">Poslechni, povídám mu, tak to&nbsp;už&nbsp;zase máš pletky s&nbsp;nějakou filmovou herečkou?</span></p>
          <p class="chunk" data-nb-ref-number="34" data-nb-words="65" data-nb-chars="368"><span class="idea" data-nb-ref-number="34" id="idea34" data-nb-words="65" data-nb-chars="368">Zarazil se&nbsp;a&nbsp;zčervenal. „Proč myslíš? To&nbsp;se&nbsp;rozumí, že&nbsp;musím mít konference s&nbsp;filmovými umělci! Je&nbsp;tam ohromná ženská role, Heloisa… Na&nbsp;tu&nbsp;máme báječnou zpěvačku; je&nbsp;to&nbsp;nové jméno, ale břink má&nbsp;to&nbsp;děvče, a&nbsp;hlásek a&nbsp;sex-appeal – Ve&nbsp;filmu musí být sex-appeal, rozumíš? Neboj se, to&nbsp;bude fantastický úspěch! Ta&nbsp;ženská jednou půjde do&nbsp;Hollywoodu, to&nbsp;ti&nbsp;mohu dát písemně –“</span></p>
          <p class="chunk" data-nb-ref-number="35" data-nb-words="18" data-nb-chars="92"><span class="idea" data-nb-ref-number="35" id="idea35" data-nb-words="18" data-nb-chars="92">Počkej, povídám mu, to&nbsp;mě&nbsp;tak dalece nezajímá; já&nbsp;bych chtěla vědět, proč s&nbsp;tím jdeš na&nbsp;mne.</span></p>
          <p class="chunk" data-nb-ref-number="36" data-nb-words="66" data-nb-chars="354"><span class="idea" data-nb-ref-number="36" id="idea36" data-nb-words="66" data-nb-chars="354">To&nbsp;máš tak, začal, a&nbsp;teď to&nbsp;z&nbsp;něho lezlo. Filmoví producenti jsou prý nadšeni tou myšlenkou a&nbsp;rozhodně ji&nbsp;chtějí dělat, to&nbsp;už&nbsp;je&nbsp;ujednáno. Ale má-li to&nbsp;být světový úspěch, musí se&nbsp;pořídit velkolepá výprava a&nbsp;kdesi cosi. To&nbsp;se&nbsp;rozumí, že&nbsp;se&nbsp;ty&nbsp;peníze vrátí nejmíň trojnásob; ale je&nbsp;třeba předem hotových peněz, aby se&nbsp;té&nbsp;myšlence mohlo dát, co&nbsp;jí&nbsp;náleží –</span></p>
          <p class="chunk" data-nb-ref-number="37" data-nb-words="4" data-nb-chars="18"><span class="idea" data-nb-ref-number="37" id="idea37" data-nb-words="4" data-nb-chars="18">Kolik? ptám se&nbsp;ho.</span></p>
          <p class="chunk" data-nb-ref-number="38" data-nb-words="28" data-nb-chars="166"><span class="idea" data-nb-ref-number="38" id="idea38" data-nb-words="28" data-nb-chars="166">Pan Foltýn několikrát polknul, až&nbsp;mu&nbsp;ohryzek poskakoval. Není to&nbsp;prý ani tak moc. Stačilo by… půldruhého milionu. Směšně málo proti tomu, co&nbsp;to&nbsp;musí zaručeně vynést –</span></p>
          <p class="chunk" data-nb-ref-number="39" data-nb-words="6" data-nb-chars="39"><span class="idea" data-nb-ref-number="39" id="idea39" data-nb-words="6" data-nb-chars="39">A&nbsp;máš toho půldruhého milionu? povídám.</span></p>
          <p class="chunk" data-nb-ref-number="40" data-nb-words="87" data-nb-chars="433"><span class="idea" data-nb-ref-number="40" id="idea40" data-nb-words="87" data-nb-chars="433">Pan Foltýn polykal dál a&nbsp;projížděl si&nbsp;vlasy rukama. Totiž… totiž že&nbsp;počítal s&nbsp;tím, že&nbsp;bych já&nbsp;mohla prodat jeden nebo dva domy – Abyste věděl, z&nbsp;těch pěti baráků po&nbsp;tatínkovi už&nbsp;dva byly pryč. A&nbsp;že&nbsp;prý to&nbsp;bude pro mne báječná investice; dá&nbsp;prý mi&nbsp;černé na&nbsp;bílém, že&nbsp;do&nbsp;roka mi&nbsp;vyplatí jednou tolik. Když já&nbsp;ti&nbsp;to&nbsp;řeknu, křičel, tak se&nbsp;na&nbsp;to&nbsp;můžeš spolehnout! Vždyť je&nbsp;to&nbsp;mé&nbsp;dílo, a&nbsp;i&nbsp;tobě musí na&nbsp;tom záležet, abych jednou prorazil –</span></p>
          <p class="chunk" data-nb-ref-number="41" data-nb-words="55" data-nb-chars="309"><span class="idea" data-nb-ref-number="41" id="idea41" data-nb-words="55" data-nb-chars="309">Tak počkej, řekla jsem mu. Já&nbsp;už&nbsp;jsem na&nbsp;to&nbsp;manželství doplatila dvěma domy, když nepočítám své zkušenosti. Ale to&nbsp;je&nbsp;jedno. Jenže tak jedno, člověče, mně všechno přece jen není, abych ti&nbsp;ještě pomáhala takhle se&nbsp;jako muzikant zahazovat. Ne. Na&nbsp;tohle nedám ani findy. A&nbsp;víckrát už&nbsp;mi&nbsp;o&nbsp;tom, prosím tě, nemluv!</span></p>
          <p class="chunk" data-nb-ref-number="42" data-nb-words="89" data-nb-chars="474"><span class="idea" data-nb-ref-number="42" id="idea42" data-nb-words="89" data-nb-chars="474">Pan Foltýn vstal s&nbsp;očima plnýma slz a&nbsp;dělal, že&nbsp;chce jako odejít. To&nbsp;jsem nečekal, vypravil ze&nbsp;sebe uraženě, že&nbsp;mně budeš tak málo věřit! Já&nbsp;ti&nbsp;přísahám, že&nbsp;to&nbsp;dělám jen pro svou Juditu! Tolik jsem ji&nbsp;nabízel… sta a&nbsp;tisíce jsem dal za&nbsp;opisy, ale pokud člověk něčím neprorazí jako skladatel, je&nbsp;všechno marné. Tak to&nbsp;je&nbsp;se&nbsp;mnou konec, šeptal a&nbsp;mávl zoufale rukou. Konec, konec! Šel ke&nbsp;dveřím a&nbsp;zastavil se&nbsp;s&nbsp;klikou v&nbsp;ruce. Abys věděla, mumlal, já&nbsp;se&nbsp;teď budu muset zastřelit!</span></p>
          <p class="chunk" data-nb-ref-number="43" data-nb-words="3" data-nb-chars="21"><span class="idea" data-nb-ref-number="43" id="idea43" data-nb-words="3" data-nb-chars="21">Ty? povídám. Nesmysl.</span></p>
          <p class="chunk" data-nb-ref-number="44" data-nb-words="19" data-nb-chars="114"><span class="idea" data-nb-ref-number="44" id="idea44" data-nb-words="19" data-nb-chars="114">Stál se&nbsp;svěšenou hlavou jako kluk, který se&nbsp;k&nbsp;něčemu přiznává. Já&nbsp;jsem totiž… podepsal směnky, koktal a&nbsp;potahoval.</span></p>
          <p class="chunk" data-nb-ref-number="45" data-nb-words="2" data-nb-chars="9"><span class="idea" data-nb-ref-number="45" id="idea45" data-nb-words="2" data-nb-chars="9">Na&nbsp;kolik?</span></p>
          <p class="chunk" data-nb-ref-number="46" data-nb-words="24" data-nb-chars="114"><span class="idea" data-nb-ref-number="46" id="idea46" data-nb-words="24" data-nb-chars="114">Na… sedm set tisíc. – Potom vyšlo najevo, že&nbsp;to&nbsp;bylo na&nbsp;milion a&nbsp;dvě stě tisíc; ale to&nbsp;už&nbsp;byla pro něho maličkost.</span></p>
          <p class="chunk" data-nb-ref-number="47" data-nb-words="9" data-nb-chars="67"><span class="idea" data-nb-ref-number="47" id="idea47" data-nb-words="9" data-nb-chars="67">Prokrista, člověče, povídám, jaképak směnky, když nemáš ani šesták!</span></p>
          <p class="chunk" data-nb-ref-number="48" data-nb-words="29" data-nb-chars="156"><span class="idea" data-nb-ref-number="48" id="idea48" data-nb-words="29" data-nb-chars="156">Já&nbsp;jsem jim řekl, že&nbsp;jsem spolumajitelem tvých domů, koktal zdrceně. Já&nbsp;jsem tak počítal s&nbsp;tím, že&nbsp;do&nbsp;toho ty&nbsp;peníze vložíš… když je&nbsp;to&nbsp;tak zaručený úspěch…</span></p>
          <p class="chunk" data-nb-ref-number="49" data-nb-words="12" data-nb-chars="67"><span class="idea" data-nb-ref-number="49" id="idea49" data-nb-words="12" data-nb-chars="67">Pro živého boha, křičím, ty&nbsp;blázne, vždyť to&nbsp;je&nbsp;podvod, cos udělal!</span></p>
          <p class="chunk" data-nb-ref-number="50" data-nb-words="36" data-nb-chars="180"><span class="idea" data-nb-ref-number="50" id="idea50" data-nb-words="36" data-nb-chars="180">Já&nbsp;vím, on&nbsp;na&nbsp;to. Ale já&nbsp;jsem to&nbsp;udělal kvůli Juditě. Já&nbsp;vím, že&nbsp;jsem ztracený člověk. Tak dobře, křikl vztekle a&nbsp;hodil hlavu nazad, zabte si&nbsp;mne! Beda Folten se&nbsp;vás o&nbsp;nic neprosí!</span></p>
          <p class="chunk" data-nb-ref-number="51" data-nb-words="33" data-nb-chars="178"><span class="idea" data-nb-ref-number="51" id="idea51" data-nb-words="33" data-nb-chars="178">Měla jsem toho zrovna dost. To&nbsp;tak, ještě se&nbsp;budeš naparovat, myslím si. Dělej si, co&nbsp;chceš, povídám, ale já&nbsp;tu&nbsp;věc dám svému advokátovi. Zatím by&nbsp;bylo zbytečné dál o&nbsp;tom mluvit.</span></p>
          <p class="chunk" data-nb-ref-number="52" data-nb-words="73" data-nb-chars="417"><span class="idea" data-nb-ref-number="52" id="idea52" data-nb-words="73" data-nb-chars="417">Celou tu&nbsp;noc šramotil pan Foltýn ve&nbsp;své pracovně, bouchal zásuvkami a&nbsp;chvílemi přehrál několik akordů na&nbsp;klavíru, jako by&nbsp;se&nbsp;s&nbsp;ním loučil. Ráno zmizel, a&nbsp;deset dní se&nbsp;neukázal. V&nbsp;pokoji zůstal jenom smrad, jak pálil papíry; na&nbsp;koberci u&nbsp;kamen ležel ohořelý list s&nbsp;nápisem: „Judita, opera o&nbsp;pěti dějstvích. Napsal a&nbsp;složil Beda Folten.“ A&nbsp;v&nbsp;kamnech plno spáleného papíru. Dívala jsem se, byl to&nbsp;jen čistý notový papír.</span></p>
          <p class="chunk" data-nb-ref-number="53" data-nb-words="84" data-nb-chars="474"><span class="idea" data-nb-ref-number="53" id="idea53" data-nb-words="84" data-nb-chars="474">Náš advokát byl starý moudrý pán, přítel nebožtíka tatínka. Jako právník mi&nbsp;radil: jen nechte, ať&nbsp;ho, lumpa, žalují. Ale jako starý přítel rodiny moc souhlasil, když jsem ho&nbsp;požádala, aby to&nbsp;raději nějak srovnal. S&nbsp;jednou podmínkou, paní Karličko, řekl mi: že&nbsp;se&nbsp;s&nbsp;tím fanfárem dáte rozvést; jinak vám pomalu nezůstane ani klika od&nbsp;těch pěti domů, co&nbsp;váš nebožtík táta stavěl. Já&nbsp;nevím, jak to&nbsp;udělal; nakonec koupil ty&nbsp;směnky asi za&nbsp;čtyři sta tisíc a&nbsp;zavřel je&nbsp;do&nbsp;své kasy.</span></p>
          <p class="chunk" data-nb-ref-number="54" data-nb-words="102" data-nb-chars="546"><span class="idea" data-nb-ref-number="54" id="idea54" data-nb-words="102" data-nb-chars="546">Zatím se&nbsp;pan Foltýn vrátil domů, sešlý tak, jako by&nbsp;nocoval v&nbsp;parku na&nbsp;lavičkách; řekl, že&nbsp;si&nbsp;jde jen pro nějaké věci, ale byl tuze rád, když mu&nbsp;služka přinesla na&nbsp;tácu oběd; prý div jí&nbsp;slzy nevyhrkly, jak jí&nbsp;děkoval a&nbsp;jak se&nbsp;mu&nbsp;třásla dojetím brada. Byl tichý ve&nbsp;svém pokoji jako myšička; pořád psal nebo skoro šeptem hrál na&nbsp;klavíru. Potom sebral své noty a&nbsp;někam s&nbsp;nimi šel; byl listopad, a&nbsp;on&nbsp;si&nbsp;schválně nevzal zimník a&nbsp;běžel jen tak, v&nbsp;sametovém kabátě a&nbsp;s&nbsp;vlající kravatou, aby vypadal jako hladový umělec. To&nbsp;byly takové jeho schválnosti.</span></p>
          <p class="chunk" data-nb-ref-number="55" data-nb-words="87" data-nb-chars="495"><span class="idea" data-nb-ref-number="55" id="idea55" data-nb-words="87" data-nb-chars="495">Když na&nbsp;něho náš advokát uhodil s&nbsp;tím rozvodem, tak prý pan Foltýn plakal. Já&nbsp;to&nbsp;uznávám, řekl. Já&nbsp;to&nbsp;uznávám: spojit svůj život s&nbsp;osudem umělce je&nbsp;peklo. Řekněte paní Charlottě, že&nbsp;jí&nbsp;vracím volnost. – Nedělal žádné potíže; takový prý byl pokorný a&nbsp;uctivý – Jenom když mu&nbsp;advokát řekl, že&nbsp;mu&nbsp;vysazuju malý měsíční důchod, pro který si&nbsp;může chodit k&nbsp;němu do&nbsp;kanceláře, napřímil se&nbsp;prý, zrudl a&nbsp;uraženě křičel: Co? Peníze? Myslíte, že&nbsp;jsem žebrák? Raději pojdu hladem, než abych přijímal almužnu!</span></p>
          <p class="chunk" data-nb-ref-number="56" data-nb-words="10" data-nb-chars="57"><span class="idea" data-nb-ref-number="56" id="idea56" data-nb-words="10" data-nb-chars="57">Tak dobře, povídá advokát, tak já&nbsp;to&nbsp;paní Karličce řeknu.</span></p>
          <p class="chunk" data-nb-ref-number="57" data-nb-words="29" data-nb-chars="165"><span class="idea" data-nb-ref-number="57" id="idea57" data-nb-words="29" data-nb-chars="165">Pan Foltýn prý se&nbsp;chytil za&nbsp;hlavu a&nbsp;zachechtal se&nbsp;jako zoufalec. Máte pravdu, mumlal, jsem žebrák! Jsem umělec! Prosím vás, nemohl byste mi&nbsp;dát předem pět set korun?</span></p>
          <p class="chunk" data-nb-ref-number="58" data-nb-words="154" data-nb-chars="835"><span class="idea" data-nb-ref-number="58" id="idea58" data-nb-words="154" data-nb-chars="835">Od&nbsp;těch dob o&nbsp;něm mnoho nevím. Jednou jsem ho&nbsp;potkala na&nbsp;ulici, – nu, co&nbsp;vám budu říkat, jak mi&nbsp;bylo! Vypadal jako blázen, tu&nbsp;vlasatou hlavu nesl zrovna v&nbsp;oblacích, na&nbsp;krku špinavou pentli a&nbsp;pod paží noty – Každý měsíc si&nbsp;chodil do&nbsp;kanceláře pro peníze, prý pyšný jako bůh, jen ty&nbsp;peníze strčil nedbale do&nbsp;kapsy a&nbsp;vykládal, že&nbsp;právě vyjednává se&nbsp;Salcburkem nebo Metropolitan Operou v&nbsp;Americe o&nbsp;premiéře Judity. Nebo říkal, že&nbsp;teprve teď se&nbsp;cítí volný, že&nbsp;prý umělec je&nbsp;nejvíc umělcem v&nbsp;bídě a&nbsp;blátě, a&nbsp;takové věci. Jednou přišel jako v&nbsp;horečce, a&nbsp;že&nbsp;prý už&nbsp;za&nbsp;týden se&nbsp;bude Judita předvádět na&nbsp;zkoušku v&nbsp;nějakém filmovém ateliéru, prý jenom pro zvané hosty; přijedou prý se&nbsp;na&nbsp;ni&nbsp;podívat dirigenti a&nbsp;operní manažeři z&nbsp;celého světa. Přitom dal mému advokátovi dvě vstupenky, – jednu pro vás, řekl, a&nbsp;druhou, kdyby někdo snad měl zájem –</span></p>
          <p class="chunk" data-nb-ref-number="59" data-nb-words="8" data-nb-chars="36"><span class="idea" data-nb-ref-number="59" id="idea59" data-nb-words="8" data-nb-chars="36">Nu, to&nbsp;se&nbsp;rozumí, že&nbsp;jsem tam nešla.</span></p>
          <p class="chunk" data-nb-ref-number="60" data-nb-words="196" data-nb-chars="1116"><span class="idea" data-nb-ref-number="60" id="idea60" data-nb-words="196" data-nb-chars="1116">Asi za&nbsp;týden jsem dostala zprávu, že&nbsp;ho&nbsp;odvezli do&nbsp;Bohnic; za&nbsp;dva dny tam, chudák, zemřel. V&nbsp;novinách o&nbsp;jeho smrti nebylo ani zmínky – Vystrojila jsem mu&nbsp;slušný pohřeb v&nbsp;krematoriu; vždycky si&nbsp;přál být spálen, – říkal, jako fénix. Přece jen se&nbsp;s&nbsp;ním přišlo rozloučit dvacet nebo třicet lidí, hlavně muzikanti, co&nbsp;k&nbsp;nám chodívali na&nbsp;ty&nbsp;hudební večery. Ale taky pan Trojan tam byl a&nbsp;tak smutně koukal těmi brejličkami; nescházel ani ten šašek Molenda se&nbsp;svou partou, a&nbsp;plakal jako kluk. Přišla i&nbsp;ta&nbsp;mladá zpěvačka, co&nbsp;za&nbsp;ní&nbsp;nebožtík kdysi pálil, teď už&nbsp;slavná a&nbsp;veliká, – bylo to&nbsp;od&nbsp;ní&nbsp;hezké. Ale to&nbsp;nejdivnější, – najednou vám spustí varhany a&nbsp;hrají Händelovo Largo, ale tak úchvatně… To&nbsp;hrál jeden slavný profesor konzervatoře. A&nbsp;pak smyčcové kvarteto. Naši největší muzikanti, představte si! Zahráli mu&nbsp;Beethovenův kvartet… Já&nbsp;nevím, kdo tu&nbsp;slávu obstaral, snad pan Trojan nebo kdo; ale bylo to&nbsp;tak krásné a&nbsp;slavné, že&nbsp;se&nbsp;mi&nbsp;nesmírně ulevilo a&nbsp;mohla jsem konečně plakat. Pan Foltýn musel být přece jen velký umělec, když ho&nbsp;pochovávali takoví umělci a&nbsp;nic za&nbsp;to&nbsp;nechtěli. Nic naplat, měl pohřeb jako pravý muzikant.</span></p>
          <p class="chunk" data-nb-ref-number="61" data-nb-words="73" data-nb-chars="396"><span class="idea" data-nb-ref-number="61" id="idea61" data-nb-words="73" data-nb-chars="396">– – Tak si&nbsp;někdy říkám, – snad opravdu mohl něco vytvořit. Já&nbsp;jsem jistě nebyla žena pro umělce, to&nbsp;vím, ale poskytla jsem mu&nbsp;aspoň blahobyt a&nbsp;překážela jsem mu&nbsp;tak málo, jak jen může ženská překážet. Snad jsem mu&nbsp;dost nerozuměla; ale obyčejný člověk může dát jen to, co&nbsp;má. Aspoň pěkný náhrobek jsem mu&nbsp;dala udělat: bronzovou lyru a&nbsp;přes ni&nbsp;větvičku vavřínu. A&nbsp;nápis jenom: Beda Folten. Nic víc.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>