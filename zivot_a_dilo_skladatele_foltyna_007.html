<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II\. Paní Jirka Hudcová Ariel">
    <meta name="apple-mobile-web-app-capable" content="yes">
    <title>II. Paní Jirka Hudcová Ariel</title>
    <link rel="stylesheet" href="./style/style.min.css" media="screen" integrity="sha256-dlkCQ9MQh5oxAfMtrYDdL9ybtARKFvUqJ8LWHV/xGrM=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Karel Čapek: Život a dílo skladatele Foltýna">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život a dílo skladatele Foltýna">
    <meta property="og:title" content="Život a dílo skladatele Foltýna">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Život a dílo skladatele Foltýna">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_a_dilo_skladatele_foltyna_006.html">
    <link rel="next" href="./zivot_a_dilo_skladatele_foltyna_008.html">
    <meta name="nb-order" content="3">
    <link rel="self" href="zivot_a_dilo_skladatele_foltyna_007.html">
    <meta name="nb-identifier" content="capek-zivot-a-dilo-skladatele-foltyna-56bebc5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3030" data-nb-chars="17029">
    <nav role="doc-toc">
      <ul class="plain section">
        <li><a href="zivot_a_dilo_skladatele_foltyna_005.html">Předmluva</a></li>
        <li><a href="zivot_a_dilo_skladatele_foltyna_006.html">I. Okresní soudce Šimek</a></li>
        <li><a href="zivot_a_dilo_skladatele_foltyna_007.html">II. Paní Jirka Hudcová</a></li>
        <li><a href="zivot_a_dilo_skladatele_foltyna_008.html">III. Dr. V. B.</a></li>
        <li><a href="zivot_a_dilo_skladatele_foltyna_009.html">IV. Paní Karla Foltýnová</a></li>
        <li><a href="zivot_a_dilo_skladatele_foltyna_010.html">V. Univ. prof. Dr. Strauss</a></li>
        <li><a href="zivot_a_dilo_skladatele_foltyna_011.html">VI. Dr. J. Petrů</a></li>
        <li><a href="zivot_a_dilo_skladatele_foltyna_012.html">VII. Váša Ambrož</a></li>
        <li><a href="zivot_a_dilo_skladatele_foltyna_013.html">VIII. * * *</a></li>
        <li><a href="zivot_a_dilo_skladatele_foltyna_014.html">IX. Jan Trojan</a></li>
        <li><a href="zivot_a_dilo_skladatele_foltyna_015.html">Ediční poznámka</a></li>
        <li><a href="zivot_a_dilo_skladatele_foltyna_016.html">Život a doba spisovatele Karla Čapka v datech</a></li>
        <li><a href="zivot_a_dilo_skladatele_foltyna_017.html">První vydání knih Karla Čapka</a></li>
        <li><a href="zivot_a_dilo_skladatele_foltyna_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="28"><span class="idea" data-nb-ref-number="1" id="idea1" data-nb-words="5" data-nb-chars="28">II. Paní Jirka Hudcová Ariel</span></h1>
        <section>
          <p class="chunk" data-nb-ref-number="2" data-nb-words="132" data-nb-chars="747"><span class="idea" data-nb-ref-number="2" id="idea2" data-nb-words="132" data-nb-chars="747">Seznámila jsem se&nbsp;s&nbsp;panem Bedou Foltýnem, když byl v&nbsp;septimě gymnázia. Jak to&nbsp;na&nbsp;malém městě jinak nejde, zajímal nás žáby už&nbsp;dřív, třeba jen na&nbsp;dálku; nazývaly jsme ho&nbsp;„ten krásný septimán“ a&nbsp;povídaly jsme si&nbsp;o&nbsp;něm, že&nbsp;děvčaty pohrdá a&nbsp;kdesi cosi. To&nbsp;ovšem bylo o&nbsp;důvod k&nbsp;zvědavosti víc. Měl překrásné vlnité vlasy, jasně modré velké oči a&nbsp;dlouhou, spíš slabou postavu; chodil zasněně, s&nbsp;očima upřenýma do&nbsp;dáli, s&nbsp;kloboukem v&nbsp;ruce a&nbsp;světlou hřívou ve&nbsp;větru. Nám lyceistkám se&nbsp;nesmírně líbil: tak a&nbsp;nejinak jsme si&nbsp;představovaly básníka. V&nbsp;tom žabském věku a&nbsp;v&nbsp;tehdejší době to&nbsp;něco znamenalo; dnes vidím na&nbsp;své dcerce, že&nbsp;nynější děvčata mají docela jiné, méně pošetilé a&nbsp;sentimentální ideály. Snad je&nbsp;v&nbsp;tom pokrok; ale myslím, že&nbsp;tomu nerozumím.</span></p>
          <p class="chunk" data-nb-ref-number="3" data-nb-words="124" data-nb-chars="714"><span class="idea" data-nb-ref-number="3" id="idea3" data-nb-words="124" data-nb-chars="714">Poznali jsme se&nbsp;v&nbsp;tanečních hodinách; byla jsem první tanečnice, pro kterou si&nbsp;pan Foltýn přišel. Ještě dnes ho&nbsp;vidím, jak se&nbsp;přede mnou rozpačitě čahounsky uklonil a&nbsp;zamumlal své jméno. Myslím, že&nbsp;jsem byla ve&nbsp;stejných rozpacích jako on, ale doufám, že&nbsp;to&nbsp;na&nbsp;mně nebylo tak vidět. Musím říci, že&nbsp;z&nbsp;něho nikdy nebyl dobrý tanečník; také se&nbsp;hned po&nbsp;několika prvních krocích zamračil a&nbsp;bručel, že&nbsp;tanec nenávidí, že&nbsp;nesnáší to&nbsp;třískání do&nbsp;klavíru, a&nbsp;hned: „Slečno, máte ráda hudbu?“ Já&nbsp;jsem se&nbsp;v&nbsp;té&nbsp;době zoufale potýkala s&nbsp;Malátovým<sup id="fnref:1"><a href="#fn:1" class="footnote-ref" role="doc-noteref">1</a></sup> klavírním cvičením a&nbsp;nenáviděla jsem hudbu z&nbsp;celého srdce; ale bez váhání jsem prohlásila, že&nbsp;zbožňuju hudbu nejvíc na&nbsp;světě. Dnes se&nbsp;divím, proč vlastně si&nbsp;mladí lidé tak rádi lhou.</span></p>
          <p class="chunk" data-nb-ref-number="4" data-nb-words="87" data-nb-chars="491"><span class="idea" data-nb-ref-number="4" id="idea4" data-nb-words="87" data-nb-chars="491">„Tak to&nbsp;si&nbsp;budeme dobře rozumět,“ zazářil pan Foltýn nadšeně a&nbsp;šlápl mi&nbsp;na&nbsp;nohu. V&nbsp;tu&nbsp;chvíli se&nbsp;mi&nbsp;děsně nelíbil, snad proto, že&nbsp;jsem si&nbsp;uvědomila, že&nbsp;lžu; jeho nos se&nbsp;mi&nbsp;zdál příliš dlouhý, jeho brada příliš malá, jeho ruce příliš veliké, – já&nbsp;vlastně nevím, co&nbsp;všechno. Tím silným nelíbením se&nbsp;započala má&nbsp;první láska; předtím jsem sice byla už&nbsp;nejmíň dvakrát na&nbsp;smrt zamilována, ale to&nbsp;se&nbsp;nepočítá. Opravdová první láska není jen ta&nbsp;zamilovanost, nýbrž vědomí, že&nbsp;má&nbsp;člověk svého chlapce.</span></p>
          <p class="chunk" data-nb-ref-number="5" data-nb-words="125" data-nb-chars="718"><span class="idea" data-nb-ref-number="5" id="idea5" data-nb-words="125" data-nb-chars="718">Doprovázíval mě&nbsp;z&nbsp;tanečních hodin a&nbsp;potom někdy kvečeru na&nbsp;procházkách; ty&nbsp;byly důležitější, protože jsem musela doma nalhávat, že&nbsp;jdu ven s&nbsp;nějakou Máňou nebo Eliškou. Dnes je&nbsp;to&nbsp;jiné; když se&nbsp;ptám své dcery, řekne mi&nbsp;klidně, že&nbsp;jde s&nbsp;klukem. Líbil se&nbsp;mi&nbsp;ohromně, jak tak houpavě, vážně vedle mne šel a&nbsp;mluvil bručivým hlasem. Naparovala jsem se&nbsp;před holkami, že&nbsp;jsem získala „krásného septimána“. S&nbsp;Máňou sice chodil oktaván, ale ten neměl ty&nbsp;dlouhé vlasy a&nbsp;nebyl vůbec tak zajímavý; Eliška se&nbsp;dokonce jednou ukázala s&nbsp;kadetem v&nbsp;uniformě, ale to&nbsp;byl jenom její bratranec. Byla jsem bezmíry pyšná, že&nbsp;mám umělce; přiznal se&nbsp;mi, že&nbsp;je&nbsp;básník a&nbsp;že&nbsp;prodělává hrozný duševní boj, má-li se&nbsp;cele věnovat hudbě, nebo poezii.</span></p>
          <p class="chunk" data-nb-ref-number="6" data-nb-words="52" data-nb-chars="295"><span class="idea" data-nb-ref-number="6" id="idea6" data-nb-words="52" data-nb-chars="295">„Nemáte ponětí, Jirko,“ říkal pohazuje kšticí nazad, „jak je&nbsp;to&nbsp;pro mne zoufale těžké rozhodnutí. Co&nbsp;vy&nbsp;byste volila?“ Mně to&nbsp;bylo jedno; v&nbsp;hloubi duše jsem v&nbsp;poezii i&nbsp;hudbě viděla jenom něco, čemu se&nbsp;my&nbsp;holky musíme učit, protože to&nbsp;patří k&nbsp;vzdělání; ale snad proto mi&nbsp;oboje ukrutně imponovalo.</span></p>
          <p class="chunk" data-nb-ref-number="7" data-nb-words="83" data-nb-chars="461"><span class="idea" data-nb-ref-number="7" id="idea7" data-nb-words="83" data-nb-chars="461">„Podívejte se, Bedo,“ namítala jsem mu&nbsp;s&nbsp;hlubokou vážností, jaké je&nbsp;člověk schopen jenom v&nbsp;šestnácti letech, „proč byste se&nbsp;musel něčeho vzdávat? Například… například byste jednou mohl sám psát i&nbsp;skládat opery… jako Richard Wagner, ne?“ (Byla jsem tehdy asi nemálo pyšná na&nbsp;to, že&nbsp;to&nbsp;o&nbsp;Wagnerovi vím.) Beda se&nbsp;zarděl radostí a&nbsp;poprvé v&nbsp;životě mě&nbsp;vzal v&nbsp;podpaží; snad to&nbsp;bylo i&nbsp;proto, že&nbsp;jsme byli daleko v&nbsp;aleji, dál než jindy, a&nbsp;cítili jsme se&nbsp;skoro mimo svět.</span></p>
          <p class="chunk" data-nb-ref-number="8" data-nb-words="121" data-nb-chars="685"><span class="idea" data-nb-ref-number="8" id="idea8" data-nb-words="121" data-nb-chars="685">„Jirko,“ mumlal dojatě a&nbsp;nadšeně, „žádná žena mně v&nbsp;životě tak nerozuměla jako vy.“ Potom to&nbsp;přišlo nějak samo sebou, že&nbsp;mě&nbsp;držel za&nbsp;lokty a&nbsp;pokusil se&nbsp;mě&nbsp;políbit; ale v&nbsp;tom rozčilení se&nbsp;mi&nbsp;ten polibek ocitl někde na&nbsp;nose. Na&nbsp;tom však vůbec nezáleželo; byla jsem bez sebe hrdostí, že&nbsp;rozumím takovému duchu, jako je&nbsp;Beda, a&nbsp;taky proto, že&nbsp;mám odbyto první políbení. Byl to&nbsp;takový náhlý pocit dospělosti nebo vítězství, – nevím, jak to&nbsp;nazvat. Potom jsem si&nbsp;vzpomněla, že&nbsp;řekl: žádná žena mu&nbsp;dosud tak nerozuměla. Začala jsem si&nbsp;hrát na&nbsp;žárlivost, kterou jsem vlastně necítila; vytrhla jsem mu&nbsp;loket a&nbsp;šla jsem tvrdošíjně po&nbsp;druhé straně aleje v&nbsp;mlčení, které mělo vypadat jako záhadné.</span></p>
          <p class="chunk" data-nb-ref-number="9" data-nb-words="111" data-nb-chars="622"><span class="idea" data-nb-ref-number="9" id="idea9" data-nb-words="111" data-nb-chars="622">Beda byl zaražen a&nbsp;přímo nešťasten… „Jirko,“ prosil chvějícím se&nbsp;hlasem, „co je&nbsp;vám?“ Dívala jsem se&nbsp;nepohnutě kupředu; doufala jsem, že&nbsp;v&nbsp;tom soumraku vypadám tragicky bledá. „Bedo,“ řekla jsem tiše, „vás tedy už&nbsp;milovala taky jiná žena?“ Jen jsem to&nbsp;dořekla, a&nbsp;byla bych se&nbsp;propadla hanbou; až&nbsp;jsem se&nbsp;hrozila, jak mi&nbsp;hoří tváře. Bože, jak jsem to&nbsp;mohla tak hloupě vybleptnout! vždyť to&nbsp;znělo jako vyznání lásky, které – jsem si&nbsp;– rozhodně – chtěla – rezervovat, až&nbsp;on&nbsp;bude o&nbsp;to&nbsp;prosit! A&nbsp;pak, poprvé v&nbsp;životě jsem samu sebe označila jako ženu; cítila jsem to&nbsp;bůhvíjak hluboko v&nbsp;sobě jako něco hrozného a&nbsp;téměř opojného.</span></p>
          <p class="chunk" data-nb-ref-number="10" data-nb-words="16" data-nb-chars="103"><span class="idea" data-nb-ref-number="10" id="idea10" data-nb-words="16" data-nb-chars="103">Beda asi nepozoroval mé&nbsp;rozpaky; svěsil hlavu a&nbsp;prohrábl si&nbsp;rukou vlasy. „Ano,“ řekl temně, „milovala.“</span></p>
          <p class="chunk" data-nb-ref-number="11" data-nb-words="3" data-nb-chars="19"><span class="idea" data-nb-ref-number="11" id="idea11" data-nb-words="3" data-nb-chars="19">„Jak se&nbsp;jmenovala?“</span></p>
          <p class="chunk" data-nb-ref-number="12" data-nb-words="5" data-nb-chars="29"><span class="idea" data-nb-ref-number="12" id="idea12" data-nb-words="5" data-nb-chars="29">„– – Šimonka,“ mumlal váhavě.</span></p>
          <p class="chunk" data-nb-ref-number="13" data-nb-words="22" data-nb-chars="134"><span class="idea" data-nb-ref-number="13" id="idea13" data-nb-words="22" data-nb-chars="134">Jak se&nbsp;někdo může jmenovat Šimonka, myslela jsem si; ale vlastně je&nbsp;to&nbsp;krásné jméno, krásnější než Jirka. „Miloval jste ji… nesmírně?“</span></p>
          <p class="chunk" data-nb-ref-number="14" data-nb-words="16" data-nb-chars="94"><span class="idea" data-nb-ref-number="14" id="idea14" data-nb-words="16" data-nb-chars="94">„Nazvěte to… vášeň,“ řekl a&nbsp;mávl rukou. „Jirko, vy&nbsp;jste ještě dítě… vy&nbsp;tomu nemůžete rozumět…“</span></p>
          <p class="chunk" data-nb-ref-number="15" data-nb-words="29" data-nb-chars="159"><span class="idea" data-nb-ref-number="15" id="idea15" data-nb-words="29" data-nb-chars="159">„Já nejsem dítě,“ vyhrkla jsem uraženě a&nbsp;snažila jsem se&nbsp;žárlit na&nbsp;něco, čemu se&nbsp;říká vášeň. Myslím, že&nbsp;se&nbsp;mi&nbsp;to&nbsp;nepodařilo, i&nbsp;když jsem námahou vraštila čelo.</span></p>
          <p class="chunk" data-nb-ref-number="16" data-nb-words="7" data-nb-chars="45"><span class="idea" data-nb-ref-number="16" id="idea16" data-nb-words="7" data-nb-chars="45">„Můžete mi&nbsp;to&nbsp;odpustit?“ bručel Beda pokorně.</span></p>
          <p class="chunk" data-nb-ref-number="17" data-nb-words="84" data-nb-chars="484"><span class="idea" data-nb-ref-number="17" id="idea17" data-nb-words="84" data-nb-chars="484">Stiskla jsem mu&nbsp;beze slova ruku. Ty&nbsp;hloupý, vždyť je&nbsp;to&nbsp;ohromné, že&nbsp;už&nbsp;jsi tak dospělý! Kdyby to&nbsp;holky věděly, – ty&nbsp;by&nbsp;koukaly! Jirko, jistě? A&nbsp;jaká byla ta&nbsp;Šimonka? Bylo jí&nbsp;dvacet let, řekla bych jim; a&nbsp;krásná vám byla – jako Madona od&nbsp;Torricelliho. Ne, Botticelliho; Torricelli jsou nějaké trubice. Taková záhadná, bledá krása. Tehdy se&nbsp;velmi věřilo na&nbsp;záhadnost, morbidnost a&nbsp;podobné věci; dnešní holky jsou jiné, zdravé a&nbsp;prozaické jako řípy, ale jako matka to&nbsp;vidím skoro raději.</span></p>
          <p class="chunk" data-nb-ref-number="18" data-nb-words="170" data-nb-chars="933"><span class="idea" data-nb-ref-number="18" id="idea18" data-nb-words="170" data-nb-chars="933">Od&nbsp;toho památného večera to&nbsp;byla veliká, nesmírná láska; chodili jsme spolu alejí podle řeky, a&nbsp;jak se&nbsp;říká, naše duše splývaly, hlavně s&nbsp;rostoucím soumrakem. Pak jsem musela běžet bez dechu, abych byla včas doma, a&nbsp;lhát, kde jsem se&nbsp;tak dlouho toulala, – bylo to&nbsp;tak vzrušující! Byla jsem do&nbsp;Bedy po&nbsp;uši zamilovaná; ale zvláštní je, že&nbsp;mi&nbsp;bylo nepříjemné, když mě&nbsp;chtěl vzít za&nbsp;ruku nebo pod paží, nebo dokonce kradmo políbit. Zdálo se&nbsp;mi, že&nbsp;má&nbsp;studené a&nbsp;příliš velké ruce, a&nbsp;bylo mi&nbsp;hloupě a&nbsp;trapně, když mu&nbsp;začaly hořet tváře a&nbsp;třást se&nbsp;rozčilením brada. Těbůh, hrozila jsem se&nbsp;s&nbsp;potlačeným chichtáním – nebo to&nbsp;bylo něco jako mučivý a&nbsp;nervózní soucit, já&nbsp;dobře nevím. Těbůh, teď mě&nbsp;zase políbí; co&nbsp;na&nbsp;tom má! Až&nbsp;hodně později jsem poznala, co&nbsp;na&nbsp;tom je; ale tehdy jsem odvracela tvář, jak jsem mohla. Konečně mě&nbsp;Beda nemotorně šťouchl studeným nosem někde u&nbsp;ucha; byla bych si&nbsp;nejraději otřela tvář, ale jen když to&nbsp;bylo odbyto!</span></p>
          <p class="chunk" data-nb-ref-number="19" data-nb-words="77" data-nb-chars="474"><span class="idea" data-nb-ref-number="19" id="idea19" data-nb-words="77" data-nb-chars="474">„Vy jste tak chladná,“ mumlal Beda vyčítavě; a&nbsp;já&nbsp;jsem se&nbsp;částečně ukrutně styděla za&nbsp;to, že&nbsp;jsem tak chladná, Šimonka jistě nebyla taková; částečně jsem v&nbsp;tom však viděla svou bůhvíjak románovou a&nbsp;neobyčejnou vlastnost, kterou jsem se&nbsp;snažila co&nbsp;nejzajímavěji uplatňovat, hlavně před děvčaty. Ještě dlouho potom jsem věřila, že&nbsp;jsem povahy chladné a&nbsp;nepřístupné. Bůh suď, proč si&nbsp;mladý člověk tolik domýšlí na&nbsp;své osobní vlastnosti – nejvíc na&nbsp;ty, které si&nbsp;jenom přisuzuje.</span></p>
          <p class="chunk" data-nb-ref-number="20" data-nb-words="137" data-nb-chars="723"><span class="idea" data-nb-ref-number="20" id="idea20" data-nb-words="137" data-nb-chars="723">A&nbsp;přece to&nbsp;byla veliká láska. Byla jsem pyšně ráda, že&nbsp;už&nbsp;mám svého chlapce, že&nbsp;je&nbsp;o&nbsp;hlavu větší než já, že&nbsp;je&nbsp;to&nbsp;takový umělec a&nbsp;básník, že&nbsp;má&nbsp;tak krásné vlasy a&nbsp;že&nbsp;se&nbsp;mnou tak vážně a&nbsp;literárně mluví. Chodila jsem po&nbsp;jeho boku šťastná, když mluvil o&nbsp;hudbě, o&nbsp;svých plánech a&nbsp;sám o&nbsp;sobě. Rád se&nbsp;mi&nbsp;svěřoval s&nbsp;tím, čemu říkal osud umělce; musel asi nesmírně trpět svým okolím, které ho&nbsp;tísnilo, a&nbsp;školským životem, jenž, jak říkal, dusí jeho uměleckou svobodu a&nbsp;tvoření. Po&nbsp;té&nbsp;stránce jsem si&nbsp;myslela, že&nbsp;to&nbsp;s&nbsp;ním hluboce sdílím, aspoň pokud se&nbsp;toho nechápavého okolí a&nbsp;školy týče; mně taky by&nbsp;se&nbsp;bylo daleko víc líbilo, kdybychom mohli spolu běhat po&nbsp;kvetoucích lukách volní jako ptáci a&nbsp;nemuseli se&nbsp;bát maminky a&nbsp;zkoušek.</span></p>
          <p class="chunk" data-nb-ref-number="21" data-nb-words="230" data-nb-chars="1310"><span class="idea" data-nb-ref-number="21" id="idea21" data-nb-words="230" data-nb-chars="1310">„Vy mi&nbsp;tak rozumíte, Jirko,“ vydechl Beda s&nbsp;obdivem. Sama o&nbsp;sobě jsem mu&nbsp;neměla mnoho co&nbsp;říci; proto jsem ani nedutala, když se&nbsp;tak rozhovořil o&nbsp;svých duševních bojích a&nbsp;tvůrčích mukách. „Vy mě&nbsp;tak inspirujete,“ doznával někdy, a&nbsp;já&nbsp;byla nevýslovně šťastna. Jindy se&nbsp;v&nbsp;temných narážkách zpovídal, že&nbsp;než mne poznal, vedl hrozný a&nbsp;zhýralý život. „Jsem totiž strašně vášnivý člověk, Jirko,“ bručel zatínaje pěsti. „Každý umělec je&nbsp;děsně pudový a&nbsp;smyslný.“ Myslela jsem si&nbsp;tehdy, že&nbsp;vášnivost je, když někomu zrudnou uši a&nbsp;třesou se&nbsp;ruce; jinak mi&nbsp;Beda se&nbsp;svými beránčími kudrnami a&nbsp;rozpačitými tlapami připadal spíš jako cherub. Nevím, kde se&nbsp;to&nbsp;v&nbsp;takové žábě bere, ale v&nbsp;mé&nbsp;lásce k&nbsp;němu bylo něco skoro mateřského: taková potřeba konejšit a&nbsp;povzbuzovat ho&nbsp;a&nbsp;obdivovat se&nbsp;mu, jak je&nbsp;veliký, aby měl radost. Přítelkyním jsem se&nbsp;ovšem chlubila, jak je&nbsp;Beda vášnivý a&nbsp;že&nbsp;kvůli mně opustil zhýralý život a&nbsp;čím vším šíleně trpí, – co&nbsp;si&nbsp;děvčata mezi sebou neřeknou! Předčítala jsem jim taky jeho básně, které mi&nbsp;věnoval. Jednu jsem našla ještě nedávno; začínala se&nbsp;slovy: „Zas sám, zas sám pod nebem podmračným.“ Můj muž tvrdil, že&nbsp;na&nbsp;ní&nbsp;něco je, ale má&nbsp;dcerka se&nbsp;jí&nbsp;smála: prý je&nbsp;to&nbsp;takové legrační bolestínství. Tak jsem ji, myslím, spálila; styděla jsem se&nbsp;asi za&nbsp;to, že&nbsp;mě&nbsp;ta&nbsp;kritika někde u&nbsp;srdce ještě zabolela.</span></p>
          <p class="chunk" data-nb-ref-number="22" data-nb-words="113" data-nb-chars="625"><span class="idea" data-nb-ref-number="22" id="idea22" data-nb-words="113" data-nb-chars="625">Jedna věc trápila Bedu nejvíc: že&nbsp;mi&nbsp;nemůže zahrát na&nbsp;klavíru, buď něco od&nbsp;Chopina, kterého zbožňoval (já také, jak jsem ho&nbsp;nadšeně ujišťovala), nebo svou vlastní skladbu, o&nbsp;které mi&nbsp;mnoho a&nbsp;nejasně povídal; nazýval ji&nbsp;Ariel. Div si&nbsp;nerval vlasy, když o&nbsp;tom mluvil: že&nbsp;prý ho&nbsp;vůbec neznám, dokud neznám jeho hudbu, a&nbsp;jak by&nbsp;ho&nbsp;inspirovalo, kdyby se&nbsp;mohl v&nbsp;mé&nbsp;přítomnosti probírat v&nbsp;klávesách. Co&nbsp;mne se&nbsp;týče, měla jsem sice z&nbsp;vysoké hudby téměř strach, ale představovala jsem si, jak při tom Beda pohazuje svou zlatou hřívou, a&nbsp;to&nbsp;by&nbsp;mi&nbsp;bylo stačilo. Byli jsme hrozně nešťastni, že&nbsp;to&nbsp;nejde, až&nbsp;jednou mi&nbsp;ho&nbsp;bylo příliš líto.</span></p>
          <p class="chunk" data-nb-ref-number="23" data-nb-words="54" data-nb-chars="287"><span class="idea" data-nb-ref-number="23" id="idea23" data-nb-words="54" data-nb-chars="287">„Bedo,“ řekla jsem statečně, „tak já&nbsp;k&nbsp;vám jednou přijdu; však mě&nbsp;naši proto nezabijí.“ Zčervenal rozpaky a&nbsp;koktal, že&nbsp;to&nbsp;není možné, že&nbsp;bydlí u&nbsp;tetičky, a&nbsp;co&nbsp;by&nbsp;si&nbsp;tetička myslela; ale pak se&nbsp;znovu a&nbsp;znovu vracel k&nbsp;tomu, kdyby prý mi&nbsp;aspoň jedinkrát v&nbsp;životě mohl dokázat, že&nbsp;je&nbsp;umělec…</span></p>
          <p class="chunk" data-nb-ref-number="24" data-nb-words="76" data-nb-chars="414"><span class="idea" data-nb-ref-number="24" id="idea24" data-nb-words="76" data-nb-chars="414">Jednou se&nbsp;stalo, že&nbsp;naši odjeli na&nbsp;pár dní. Já&nbsp;měla hned hotový plán. „Bedo,“ řekla jsem, „zítra odpoledne ke&nbsp;mně přijdete a&nbsp;zahrajete mi&nbsp;Ariela. Naši jsou pryč.“ Čekala jsem, že&nbsp;bude mít kdovíjakou radost; místo toho zrudl a&nbsp;zajíkal se, to&nbsp;přece že&nbsp;nemůže udělat, co&nbsp;by&nbsp;tomu řekli lidé a&nbsp;kdesi cosi. Tak si&nbsp;říkám, oč&nbsp;je&nbsp;to&nbsp;dnes prostší; přijdu domů, a&nbsp;ze&nbsp;židle vstává něco dlouhatého, div to&nbsp;lustr palicí nesrazí.</span></p>
          <p class="chunk" data-nb-ref-number="25" data-nb-words="26" data-nb-chars="135"><span class="idea" data-nb-ref-number="25" id="idea25" data-nb-words="26" data-nb-chars="135">„To je&nbsp;Honza, maminko,“ řekne má&nbsp;dcera jednoduše, a&nbsp;já&nbsp;mu&nbsp;podám ruku a&nbsp;ani nevím, jak ho&nbsp;jmenovat. Za&nbsp;těch dvacet let se&nbsp;mnoho změnilo.</span></p>
          <p class="chunk" data-nb-ref-number="26" data-nb-words="57" data-nb-chars="346"><span class="idea" data-nb-ref-number="26" id="idea26" data-nb-words="57" data-nb-chars="346">„Nic,“ povídám, „já chci slyšet vašeho Ariela.“ Ještě jsem musela zařídit věc se&nbsp;služkou; řekla jsem jí, že&nbsp;odpoledne přijde nějaký pán, hudebník, přezkoušet náš klavír, není-li rozladěný. Ale naší Ance to&nbsp;bylo zřejmě jedno. Odpoledne se&nbsp;mi&nbsp;začalo zdát, že&nbsp;jsem to&nbsp;přece jen neměla udělat. Ke&nbsp;všemu jsem zastihla Anku, jak si&nbsp;obléká nedělní šaty.</span></p>
          <p class="chunk" data-nb-ref-number="27" data-nb-words="3" data-nb-chars="18"><span class="idea" data-nb-ref-number="27" id="idea27" data-nb-words="3" data-nb-chars="18">„Anka, kam jdete?“</span></p>
          <p class="chunk" data-nb-ref-number="28" data-nb-words="13" data-nb-chars="71"><span class="idea" data-nb-ref-number="28" id="idea28" data-nb-words="13" data-nb-chars="71">„Ven,“ cení Anka děravé zuby. „Když jsou páni pryč, tak mám volno, ne?“</span></p>
          <p class="chunk" data-nb-ref-number="29" data-nb-words="65" data-nb-chars="349"><span class="idea" data-nb-ref-number="29" id="idea29" data-nb-words="65" data-nb-chars="349">Byla jsem zdrcena, ale nedalo se&nbsp;už&nbsp;nic dělat. Poprvé jsem se&nbsp;cítila doma sama v&nbsp;nějakém tísnivém a&nbsp;rozčilujícím smyslu; a&nbsp;za&nbsp;chvíli měl přijít Beda. Zlobila jsem se&nbsp;na&nbsp;sebe, že&nbsp;mi&nbsp;tak tluče srdce, a&nbsp;bylo mi&nbsp;úzko z&nbsp;toho mrtvého ticha v&nbsp;prázdném bytě. Do&nbsp;toho plaše, skoro ulekaně tikl zvonek. Musela jsem jít otevřít. Na&nbsp;prahu stál Beda jako zloděj.</span></p>
          <p class="chunk" data-nb-ref-number="30" data-nb-words="36" data-nb-chars="185"><span class="idea" data-nb-ref-number="30" id="idea30" data-nb-words="36" data-nb-chars="185">„Ach, to&nbsp;jste vy?“ vypravila jsem ze&nbsp;sebe – mělo to&nbsp;znít docela nenuceně, ale bylo mi, jako by&nbsp;mi&nbsp;do&nbsp;krku stoupala těžká koule; přitom jsem s&nbsp;hrůzou a&nbsp;vztekem cítila, že&nbsp;rudnu jako mák.</span></p>
          <p class="chunk" data-nb-ref-number="31" data-nb-words="38" data-nb-chars="218"><span class="idea" data-nb-ref-number="31" id="idea31" data-nb-words="38" data-nb-chars="218">„To jsem já,“ šeptal Beda, bledý a&nbsp;rozčilený, jako by&nbsp;chtěl omdlít, a&nbsp;po&nbsp;špičkách, jaksi příliš po&nbsp;špičkách, se&nbsp;kradl dovnitř. Byl tak rozechvěn, že&nbsp;jsem najednou sebrala své síly a&nbsp;mohla jsem dokonale hrát malou dámu.</span></p>
          <p class="chunk" data-nb-ref-number="32" data-nb-words="27" data-nb-chars="142"><span class="idea" data-nb-ref-number="32" id="idea32" data-nb-words="27" data-nb-chars="142">„Pojďte dál, pane Foltýne,“ a&nbsp;takové ty&nbsp;formality; nevím, kde se&nbsp;to&nbsp;ve&nbsp;mně vzalo, asi je&nbsp;to&nbsp;ženským vrozeno. „Já se&nbsp;tak těším na&nbsp;toho Ariela!“</span></p>
          <p class="chunk" data-nb-ref-number="33" data-nb-words="8" data-nb-chars="50"><span class="idea" data-nb-ref-number="33" id="idea33" data-nb-words="8" data-nb-chars="50">„Jirko,“ šeptal Beda, „vy jste… docela sama doma?“</span></p>
          <p class="chunk" data-nb-ref-number="34" data-nb-words="14" data-nb-chars="86"><span class="idea" data-nb-ref-number="34" id="idea34" data-nb-words="14" data-nb-chars="86">„Ovšem,“ řekla jsem dospěle a&nbsp;samozřejmě. „A teď hrejte, Bedo; proto jste sem přišel.“</span></p>
          <p class="chunk" data-nb-ref-number="35" data-nb-words="77" data-nb-chars="437"><span class="idea" data-nb-ref-number="35" id="idea35" data-nb-words="77" data-nb-chars="437">Konečně jsem ho&nbsp;dostala na&nbsp;stoličku u&nbsp;klavíru. Prohrábl si&nbsp;oběma rukama vlasy a&nbsp;přejel prsty několik kláves. A&nbsp;dost. „Ten Ariel,“ začal váhavě, „– abyste věděla, to&nbsp;jsem já&nbsp;sám. To&nbsp;je&nbsp;ten očištěný, vykoupený vnitřní život. Víte, od&nbsp;té&nbsp;doby, co&nbsp;jsem vás poznal… já&nbsp;se&nbsp;cítím o&nbsp;tolik čistší…“ Přitom zabořil prsty do&nbsp;kláves několika akordy. „To bude začátek. Nesmíte se&nbsp;zlobit, Jirko, ale já&nbsp;to&nbsp;ještě nemám hotovo. Jenom allegro a&nbsp;– rondo.“</span></p>
          <p class="chunk" data-nb-ref-number="36" data-nb-words="4" data-nb-chars="23"><span class="idea" data-nb-ref-number="36" id="idea36" data-nb-words="4" data-nb-chars="23">„Tak třeba to&nbsp;allegro.“</span></p>
          <p class="chunk" data-nb-ref-number="37" data-nb-words="41" data-nb-chars="252"><span class="idea" data-nb-ref-number="37" id="idea37" data-nb-words="41" data-nb-chars="252">Zabouřil na&nbsp;klávesách od&nbsp;nejhlubších tónů nahoru a&nbsp;vyťukával několikrát jednu klapku až&nbsp;docela nahoře. „Ta mi&nbsp;nezní,“ řekl zachmuřeně, „a já&nbsp;ji&nbsp;tak potřebuju! Víte, pro ten motiv, kdy se&nbsp;Ariel vítězně směje… Víte co? Já&nbsp;vám zahraju Chopinovo nokturno.“</span></p>
          <p class="chunk" data-nb-ref-number="38" data-nb-words="3" data-nb-chars="14"><span class="idea" data-nb-ref-number="38" id="idea38" data-nb-words="3" data-nb-chars="14">„A Ariela ne?“</span></p>
          <p class="chunk" data-nb-ref-number="39" data-nb-words="26" data-nb-chars="145"><span class="idea" data-nb-ref-number="39" id="idea39" data-nb-words="26" data-nb-chars="145">„Dnes ne, Jirko. Dnes… nemohu.“ Vjel si&nbsp;zoufale oběma rukama do&nbsp;vlasů. „Jste mi&nbsp;příliš blízko. Já&nbsp;myslím jen na&nbsp;vás. Prosím vás, proč mě&nbsp;mučíte?“</span></p>
          <p class="chunk" data-nb-ref-number="40" data-nb-words="25" data-nb-chars="147"><span class="idea" data-nb-ref-number="40" id="idea40" data-nb-words="25" data-nb-chars="147">Viděla jsem, jak mu&nbsp;rudne krk. Propána, myslela jsem si, teď mě&nbsp;zas bude chtít políbit! „Bedo,“ vyhrkla jsem, „tak hrejte něco! Hrejte, co&nbsp;chcete!“</span></p>
          <p class="chunk" data-nb-ref-number="41" data-nb-words="24" data-nb-chars="129"><span class="idea" data-nb-ref-number="41" id="idea41" data-nb-words="24" data-nb-chars="129">Vstával od&nbsp;klavíru a&nbsp;třásl se&nbsp;jako list. „Jirko,“ šeptal a&nbsp;zvedal ke&nbsp;mně ty&nbsp;studené, vlhké ruce. „Jirko, vy&nbsp;mne přece máte ráda!“</span></p>
          <p class="chunk" data-nb-ref-number="42" data-nb-words="44" data-nb-chars="234"><span class="idea" data-nb-ref-number="42" id="idea42" data-nb-words="44" data-nb-chars="234">Brada mu&nbsp;rozčileně jektala a&nbsp;na&nbsp;tvářích mu&nbsp;vyskočily rudé skvrny. Bůh ví, byla jsem do&nbsp;něho zamilována; ale v&nbsp;tu&nbsp;chvíli se&nbsp;mi&nbsp;najednou zdál tak nehezký a&nbsp;ubohý, – kdyby byl udělal ještě krok, byla bych ho&nbsp;jistě udeřila pěstí do&nbsp;tváře.</span></p>
          <p class="chunk" data-nb-ref-number="43" data-nb-words="57" data-nb-chars="310"><span class="idea" data-nb-ref-number="43" id="idea43" data-nb-words="57" data-nb-chars="310">Asi mi&nbsp;to&nbsp;viděl na&nbsp;obličeji; sama jsem cítila něco děsně tvrdého a&nbsp;napjatého kolem úst. Zarazil se&nbsp;a&nbsp;zrudl tak, že&nbsp;mi&nbsp;ho&nbsp;začalo být líto; to&nbsp;napětí ve&nbsp;mně polevilo, a&nbsp;byla bych jistě udělala cokoliv, aby nebyl tak hrozně uražen. Ale Beda několikrát s&nbsp;námahou polkl, nafoukl se&nbsp;a&nbsp;nenávistně na&nbsp;mne vypoulil oči.</span></p>
          <p class="chunk" data-nb-ref-number="44" data-nb-words="49" data-nb-chars="262"><span class="idea" data-nb-ref-number="44" id="idea44" data-nb-words="49" data-nb-chars="262">„Jsem nevěděl, že&nbsp;jste taková měšťačka,“ vycedil a&nbsp;odvrátil se&nbsp;k&nbsp;oknu. Ve&nbsp;mně hrklo. Nevím, dovedu-li dnes správně říci, jak mi&nbsp;bylo; měla jsem strašnou zlost – na&nbsp;sebe i&nbsp;na&nbsp;něho, a&nbsp;přitom šel na&nbsp;mne zoufalý pláč. Jen plakat ne, myslela jsem si, jenom ne&nbsp;plakat!</span></p>
          <p class="chunk" data-nb-ref-number="45" data-nb-words="8" data-nb-chars="52"><span class="idea" data-nb-ref-number="45" id="idea45" data-nb-words="8" data-nb-chars="52">„Jděte, Bedo,“ dostala jsem ze&nbsp;sebe. „Jděte! Jděte!“</span></p>
          <p class="chunk" data-nb-ref-number="46" data-nb-words="59" data-nb-chars="319"><span class="idea" data-nb-ref-number="46" id="idea46" data-nb-words="59" data-nb-chars="319">Obrátil se&nbsp;ke&nbsp;mně; měl oči plné slz, brada se&nbsp;mu&nbsp;klepala a&nbsp;těžce polykal. Bylo mi&nbsp;hrozně, když jsem si&nbsp;představila, že&nbsp;by&nbsp;se&nbsp;pokusil mě&nbsp;políbit. „Tak jděte už,“ křikla jsem se&nbsp;slzami v&nbsp;očích; a&nbsp;když za&nbsp;ním opatrně, snad příliš opatrně, klapla klika, dala jsem se&nbsp;do&nbsp;hlasitého pláče. Ponížením, zlostí… a&nbsp;snad i&nbsp;lítostí.</span></p>
          <p class="chunk" data-nb-ref-number="47" data-nb-words="90" data-nb-chars="492"><span class="idea" data-nb-ref-number="47" id="idea47" data-nb-words="90" data-nb-chars="492">Chtěla jsem mu&nbsp;potom napsat dlouhé psaní, – nevím už, co&nbsp;v&nbsp;něm mělo být, ale asi jsem mu&nbsp;vyčítala, jak se&nbsp;choval, a&nbsp;zároveň mu&nbsp;to&nbsp;odpouštěla, – zkrátka taková ženská diplomacie; to&nbsp;je&nbsp;ku&nbsp;podivu, jak rychle takové děvče vyspěje. Jenže než jsem to&nbsp;psaní poslala, potkal mě&nbsp;na&nbsp;ulici. Vedla jsem se&nbsp;s&nbsp;Máňou a&nbsp;naschvál jsem se&nbsp;řehnila nějaké hlouposti, aby si&nbsp;nemyslel, že&nbsp;se&nbsp;trápím; ale srdce mi&nbsp;tlouklo až&nbsp;v&nbsp;krku strachem a&nbsp;láskou. Beda houpavě, nafoukle, uraženě přešel, ani se&nbsp;na&nbsp;mě&nbsp;nepodíval.</span></p>
          <p class="chunk" data-nb-ref-number="48" data-nb-words="12" data-nb-chars="71"><span class="idea" data-nb-ref-number="48" id="idea48" data-nb-words="12" data-nb-chars="71">Máňa zůstala stát s&nbsp;očima navrch hlavy. „Jirko, vy&nbsp;už&nbsp;spolu nemluvíte?“</span></p>
          <p class="chunk" data-nb-ref-number="49" data-nb-words="68" data-nb-chars="403"><span class="idea" data-nb-ref-number="49" id="idea49" data-nb-words="68" data-nb-chars="403">Poprvé v&nbsp;životě jsem si&nbsp;nemohla vymyslet nic, čím bych před kamarádkou renomovala. „Protože je&nbsp;protiva,“ vyhrkla jsem tvrdě. „Mně je&nbsp;odporný!“ Najednou to&nbsp;bylo venku, a&nbsp;byla to&nbsp;pravda. Máňa potom vypravovala holkám, že&nbsp;jsem při tom byla bledá jako smrt. Nu, to&nbsp;nevím; ale byl to&nbsp;mezi námi konec. Jen jednou jsem ještě plakala, když jsem slyšela, že&nbsp;někde řekl Ele s&nbsp;opovržením: „Jirka? Taková měšťačka!“</span></p>
          <p class="chunk" data-nb-ref-number="50" data-nb-words="258" data-nb-chars="1432"><span class="idea" data-nb-ref-number="50" id="idea50" data-nb-words="258" data-nb-chars="1432">Zdá se&nbsp;mi&nbsp;teď, že&nbsp;jsem toho napovídala víc o&nbsp;sobě než o&nbsp;panu Foltýnovi. Ale asi to&nbsp;jinak nejde; byla jsem tehdy mládě, a&nbsp;mladí lidé se&nbsp;zajímají víc o&nbsp;sebe než o&nbsp;kohokoliv druhého; druzí lidé jsou jim spíš jen záminkami, na&nbsp;kterých si&nbsp;uvědomují svůj osobní život. Proto si&nbsp;mladí lidé příliš nevybírají, s&nbsp;kým se&nbsp;stýkají; je&nbsp;to&nbsp;pro ně&nbsp;spíš věc náhody a&nbsp;příležitosti než skutečné volby. Dnes si&nbsp;myslím, že&nbsp;jsem se&nbsp;k&nbsp;panu Foltýnovi opravdu nehodila: on&nbsp;byl jistě umělec, nevšední a&nbsp;básnická povaha ve&nbsp;svých přednostech i&nbsp;slabostech; byl jemnější, hlubší a&nbsp;citovější než já, obyčejné a&nbsp;povrchní děvče. Měl asi pravdu, že&nbsp;jsem měšťačka; dnes jsem s&nbsp;tím spokojena a&nbsp;je&nbsp;mi&nbsp;skoro k&nbsp;smíchu, že&nbsp;mě&nbsp;to&nbsp;tehdy tak bolelo. Každý mladý člověk si&nbsp;o&nbsp;sobě myslí bůhvíco. Snad i&nbsp;to, co&nbsp;mě&nbsp;na&nbsp;něm instinktivně zaráželo, to, že&nbsp;byl, jak by&nbsp;řekla má&nbsp;dcera, tak „hrrrozně errrotický“, patřilo k&nbsp;tomu jeho exaltovanému a&nbsp;uměleckému založení; ale když si&nbsp;vzpomenu, jak byl neobratný a&nbsp;směšný, když mě&nbsp;chtěl třeba jen políbit, myslím si, holka, ten nebyl tenkrát v&nbsp;tom ohledu o&nbsp;nic zkušenější nebo dospělejší nežli ty; asi ti&nbsp;chtěl imponovat tím, že&nbsp;se&nbsp;tvářil jako bůhvíjaký svůdce a&nbsp;hříšník. Dnes by&nbsp;ti&nbsp;třeba říkal, že&nbsp;řídí závodní auto nebo má&nbsp;podíl na&nbsp;nějaké podzemní politické akci. Před dvaceti lety se&nbsp;víc drželo na&nbsp;literaturu a&nbsp;podobné věci. Doby se&nbsp;mění, ale mládí se&nbsp;vždycky musí nějak honosit a&nbsp;nadýmat, třeba to&nbsp;bylo v&nbsp;každé generaci něčím opačným.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="51" data-nb-words="19" data-nb-chars="113"><span class="idea" data-nb-ref-number="51" id="idea51" data-nb-words="19" data-nb-chars="113"><p>Jan Malát, čes. hudební skladatel a&nbsp;pedagog (1843–1915), mj. autor metodiky hry na&nbsp;klavír a&nbsp;housle. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>