<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX\. Jan Trojan Instrumentace Judity">
    <meta name="apple-mobile-web-app-capable" content="yes">
    <title>IX. Jan Trojan Instrumentace Judity</title>
    <link rel="stylesheet" href="./style/style.min.css" media="screen" integrity="sha256-WpWT1LW/FMDG4tRw6TOHnGRC6XZrL/FNwHKhIorB2bg=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Karel Čapek: Život a dílo skladatele Foltýna">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Život a dílo skladatele Foltýna">
    <meta property="og:title" content="Život a dílo skladatele Foltýna">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Život a dílo skladatele Foltýna">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zivot_a_dilo_skladatele_foltyna_013.html">
    <link rel="next" href="./zivot_a_dilo_skladatele_foltyna_015.html">
    <meta name="nb-order" content="10">
    <link rel="self" href="zivot_a_dilo_skladatele_foltyna_014.html">
    <meta name="nb-identifier" content="capek-zivot-a-dilo-skladatele-foltyna-1949b7f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2632" data-nb-chars="15068">
    <nav role="doc-toc">
      <ul class="plain section">
        <li><a href="zivot_a_dilo_skladatele_foltyna_005.html">Předmluva</a></li>
        <li><a href="zivot_a_dilo_skladatele_foltyna_006.html">I. Okresní soudce Šimek</a></li>
        <li><a href="zivot_a_dilo_skladatele_foltyna_007.html">II. Paní Jirka Hudcová</a></li>
        <li><a href="zivot_a_dilo_skladatele_foltyna_008.html">III. Dr. V. B.</a></li>
        <li><a href="zivot_a_dilo_skladatele_foltyna_009.html">IV. Paní Karla Foltýnová</a></li>
        <li><a href="zivot_a_dilo_skladatele_foltyna_010.html">V. Univ. prof. Dr. Strauss</a></li>
        <li><a href="zivot_a_dilo_skladatele_foltyna_011.html">VI. Dr. J. Petrů</a></li>
        <li><a href="zivot_a_dilo_skladatele_foltyna_012.html">VII. Váša Ambrož</a></li>
        <li><a href="zivot_a_dilo_skladatele_foltyna_013.html">VIII. * * *</a></li>
        <li><a href="zivot_a_dilo_skladatele_foltyna_014.html">IX. Jan Trojan</a></li>
        <li><a href="zivot_a_dilo_skladatele_foltyna_015.html">Ediční poznámka</a></li>
        <li><a href="zivot_a_dilo_skladatele_foltyna_016.html">Život a doba spisovatele Karla Čapka v datech</a></li>
        <li><a href="zivot_a_dilo_skladatele_foltyna_017.html">První vydání knih Karla Čapka</a></li>
        <li><a href="zivot_a_dilo_skladatele_foltyna_018.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="35"><span class="idea" data-nb-ref-number="1" id="idea1" data-nb-words="5" data-nb-chars="35">IX. Jan Trojan Instrumentace Judity</span></h1>
        <section>
          <p class="chunk" data-nb-ref-number="2" data-nb-words="171" data-nb-chars="1003"><span class="idea" data-nb-ref-number="2" id="idea2" data-nb-words="171" data-nb-chars="1003">Můj styk se&nbsp;zesnulým panem Foltenem byl nedlouhý a&nbsp;vlastně jenom odborný. Přišel kdysi za&nbsp;mnou do&nbsp;divadla, kde jsem byl tehdy operním korepetitorem, se&nbsp;zvláštní žádostí: abych mu&nbsp;pomohl s&nbsp;instrumentací a&nbsp;rozepsáním partitury k&nbsp;jeho opeře Judita, kterou prý má&nbsp;hotovou. Řekl mi, že&nbsp;je&nbsp;v&nbsp;hudbě vlastně neškoleným samoukem; že&nbsp;od&nbsp;dětství hraje a&nbsp;vášnivě miluje hudbu, ale že&nbsp;okolnosti mu&nbsp;nedovolily studovat na&nbsp;konzervatoři. „Snad,“ řekl mi, „jsem spíš básník; upoutala mě&nbsp;látka Judity a&nbsp;chtěl jsem o&nbsp;ní&nbsp;napsat jenom drama. Nemohu za&nbsp;to, ale při každé scéně, kterou jsem psal, při každém dialogu, který jsem hnětl, se&nbsp;mi&nbsp;sám od&nbsp;sebe, neodbytně a&nbsp;vítězně protlačoval do&nbsp;vědomí hudební výraz. Zpívalo mi&nbsp;to&nbsp;samo, kde to&nbsp;mělo jen mluvit.“ Pokrčil bezradně rameny. „Musel jsem to&nbsp;napsat jako hudební dílo. Krok za&nbsp;krokem mi&nbsp;to&nbsp;rostlo samo, text i&nbsp;hudba. Nyní jsem se&nbsp;svým dílem zhruba hotov, ale nevím, co&nbsp;s&nbsp;tím dál. Přece jenom mi&nbsp;chybí jisté technické, řekl bych řemeslné znalosti, například v&nbsp;orchestraci –“</span></p>
          <p class="chunk" data-nb-ref-number="3" data-nb-words="57" data-nb-chars="360"><span class="idea" data-nb-ref-number="3" id="idea3" data-nb-words="57" data-nb-chars="360">„Promiňte, pane,“ řekl jsem mu, „v umění není nic řemeslného. Celé umění musí být dokonalým řemeslem; a&nbsp;celé musí být uměním. Takhle se&nbsp;nesmí mluvit, pane,“ řekl jsem mu. „Orchestrace není žádné řemeslo. Podívejte se&nbsp;na&nbsp;Berlioze, pane. Nebo si&nbsp;přečtěte partituru Dona Giovanniho, jaké to&nbsp;je&nbsp;řemeslo. To&nbsp;nejde, prosím; takhle bychom spolu nemohli vůbec mluvit.“</span></p>
          <p class="chunk" data-nb-ref-number="4" data-nb-words="52" data-nb-chars="310"><span class="idea" data-nb-ref-number="4" id="idea4" data-nb-words="52" data-nb-chars="310">Omlouval se, že&nbsp;to&nbsp;tak nemyslel, že&nbsp;si&nbsp;jen uvědomuje, jak palčivě mu&nbsp;chybí jisté technické zkušenosti a&nbsp;znalost hudebních zákonů; že&nbsp;by&nbsp;nepotřeboval než vodítka nebo rady, podle kterých by&nbsp;pracoval dál, a&nbsp;proto se&nbsp;obrací na&nbsp;mne, abych mu&nbsp;pomohl; a&nbsp;nato mi&nbsp;nabídl honorář, který mě&nbsp;překvapil svou velkodušností.</span></p>
          <p class="chunk" data-nb-ref-number="5" data-nb-words="78" data-nb-chars="448"><span class="idea" data-nb-ref-number="5" id="idea5" data-nb-words="78" data-nb-chars="448">„To nejde, pane Foltene,“ řekl jsem mu. „To já&nbsp;nemohu přijmout. Já&nbsp;vám mohu dávat jenom hodiny, pokud si&nbsp;nenajdete někoho lepšího; já&nbsp;bych vám spíš radil toho a&nbsp;toho,“ a&nbsp;jmenoval jsem mu&nbsp;několik dobrých hudebníků. „Já jsem spíš na&nbsp;vokální skladby,“ řekl jsem mu, „ale dávám taky hodiny. Tolik a&nbsp;tolik za&nbsp;hodinu. Ale já&nbsp;vám radím někoho jiného, jde-li vám o&nbsp;instrumentaci. Na&nbsp;instrumenty já&nbsp;nejsem, pane Foltene. Mně stačí lidský hlas. To&nbsp;by&nbsp;nešlo.“</span></p>
          <p class="chunk" data-nb-ref-number="6" data-nb-words="65" data-nb-chars="375"><span class="idea" data-nb-ref-number="6" id="idea6" data-nb-words="65" data-nb-chars="375">„Jenže mně záleží právě na&nbsp;vaší pomoci,“ řekl. „O vás se&nbsp;tvrdí, že&nbsp;jste nejpřísnější a&nbsp;nejasketičtější hudebník. Mně chybí zrovna ta&nbsp;veliká kázeň,“ řekl. „Mám strach, aby můj hudební projev nebyl příliš anarchický. Přiznám se&nbsp;vám, že&nbsp;jsem tak trochu barbar. Vím,“ řekl, „že mám až&nbsp;nadbytek tvořivé síly a&nbsp;fantazie; ale nejsem si&nbsp;jist, je-li v&nbsp;mém díle ten pravý a&nbsp;čistý řád.“</span></p>
          <p class="chunk" data-nb-ref-number="7" data-nb-words="69" data-nb-chars="371"><span class="idea" data-nb-ref-number="7" id="idea7" data-nb-words="69" data-nb-chars="371">„To nejde, pane Foltene,“ řekl jsem mu. „Ten musíte mít v&nbsp;sobě. Víte co, já&nbsp;se&nbsp;na&nbsp;vaši operu podívám; ale nemohu vás naučit něčemu, co&nbsp;ve&nbsp;vás není. Lituju, prosím, ale to&nbsp;naprosto nemohu. Taková biblická látka jako Judita,“ řekl jsem, „to je&nbsp;hrozně vážná věc, pane Foltene. I&nbsp;když je&nbsp;to&nbsp;apokryf<sup id="fnref:1"><a href="#fn:1" class="footnote-ref" role="doc-noteref">1</a></sup>. Já&nbsp;jsem se&nbsp;pokoušel o&nbsp;žalmy, pane, a&nbsp;vím, co&nbsp;to&nbsp;je. Těžké. Ukrutně těžké.“</span></p>
          <p class="chunk" data-nb-ref-number="8" data-nb-words="68" data-nb-chars="370"><span class="idea" data-nb-ref-number="8" id="idea8" data-nb-words="68" data-nb-chars="370">Smluvili jsme si, že&nbsp;k&nbsp;němu zajdu a&nbsp;že&nbsp;mi&nbsp;přehraje hlavní pasáže ze&nbsp;své Judity; a&nbsp;pak že&nbsp;se&nbsp;domluvíme. Přišel jsem ve&nbsp;smluvenou dobu; pan Folten mě&nbsp;srdečně uvítal a&nbsp;začal hovořit o&nbsp;celkové koncepci své Judity. „To ne, prosím,“ řekl jsem mu, „nejdřív děj, a&nbsp;pak to&nbsp;hned račte přehrát. Kousek za&nbsp;kouskem, pane Foltene. Řádek za&nbsp;řádkem. Co&nbsp;není v&nbsp;řádkách, není v&nbsp;koncepci.“</span></p>
          <p class="chunk" data-nb-ref-number="9" data-nb-words="28" data-nb-chars="180"><span class="idea" data-nb-ref-number="9" id="idea9" data-nb-words="28" data-nb-chars="180">„Jak chcete,“ řekl. „Tedy nejdřív je&nbsp;předehra před branami Bethulie. Představte si&nbsp;pastýřskou krajinu se&nbsp;šalmajovým motivem lásky. Je&nbsp;ráno, a&nbsp;dívka Judita jde se&nbsp;džbánem pro vodu.“</span></p>
          <p class="chunk" data-nb-ref-number="10" data-nb-words="19" data-nb-chars="113"><span class="idea" data-nb-ref-number="10" id="idea10" data-nb-words="19" data-nb-chars="113">„Před brány?“ řekl jsem. „Tak to&nbsp;je&nbsp;chyba. V&nbsp;opevněných městech musely být studny uvnitř hradeb, pane. To&nbsp;nejde.“</span></p>
          <p class="chunk" data-nb-ref-number="11" data-nb-words="54" data-nb-chars="301"><span class="idea" data-nb-ref-number="11" id="idea11" data-nb-words="54" data-nb-chars="301">„Na tom snad nezáleží,“ bránil se&nbsp;pan Folten. „Tady jde o&nbsp;hudbu, a&nbsp;ne&nbsp;o&nbsp;dějepis!“ Zdálo se, že&nbsp;je&nbsp;rozmrzen. „Nu, a&nbsp;potom přijde hlasatel Holofernův s&nbsp;trubači a&nbsp;vyzývá město Bethulii, aby se&nbsp;vzdalo. Město odmítá. Potom se&nbsp;tam troubí na&nbsp;poplach a&nbsp;sbor žen běduje nad nastávající vojnou. To&nbsp;je&nbsp;předehra.“</span></p>
          <p class="chunk" data-nb-ref-number="12" data-nb-words="11" data-nb-chars="58"><span class="idea" data-nb-ref-number="12" id="idea12" data-nb-words="11" data-nb-chars="58">„Račte mi&nbsp;ji&nbsp;přehrát,“ řekl jsem. „Na hudbu je&nbsp;toho ažaž.“</span></p>
          <p class="chunk" data-nb-ref-number="13" data-nb-words="37" data-nb-chars="205"><span class="idea" data-nb-ref-number="13" id="idea13" data-nb-words="37" data-nb-chars="205">Hrál na&nbsp;klavíru, ne&nbsp;sice čistě, ale dost zručně. Po&nbsp;té&nbsp;pasáži dívky u&nbsp;studny se&nbsp;zarazil. „Tady mi&nbsp;chybí přechod k&nbsp;trubačům a&nbsp;hlasateli,“ omlouval se. „Já nevím, jak se&nbsp;od&nbsp;toho pastorále dostat k&nbsp;fanfárám.“</span></p>
          <p class="chunk" data-nb-ref-number="14" data-nb-words="17" data-nb-chars="95"><span class="idea" data-nb-ref-number="14" id="idea14" data-nb-words="17" data-nb-chars="95">„To musíte vidět sám, pane Foltene,“ řekl jsem. „Musíte vědět, co&nbsp;se&nbsp;tam děje. Tak hrejte dál!“</span></p>
          <p class="chunk" data-nb-ref-number="15" data-nb-words="32" data-nb-chars="188"><span class="idea" data-nb-ref-number="15" id="idea15" data-nb-words="32" data-nb-chars="188">Hrál dál a&nbsp;sám předzpěvoval árii hlasatele. Potom se&nbsp;znovu zarazil. „Teď město odmítá vzdát se&nbsp;Holofernovi. To&nbsp;ještě nemám. Teď přijde ten poplach,“ řekl a&nbsp;udeřil do&nbsp;kláves. „A nářek žen.“</span></p>
          <p class="chunk" data-nb-ref-number="16" data-nb-words="5" data-nb-chars="29"><span class="idea" data-nb-ref-number="16" id="idea16" data-nb-words="5" data-nb-chars="29">To&nbsp;celé trvalo osmnáct minut.</span></p>
          <p class="chunk" data-nb-ref-number="17" data-nb-words="19" data-nb-chars="110"><span class="idea" data-nb-ref-number="17" id="idea17" data-nb-words="19" data-nb-chars="110">„Tak tohle by&nbsp;nešlo, pane Foltene,“ řekl jsem. „Takhle by&nbsp;to&nbsp;naprosto nešlo. Můžete to&nbsp;zahodit a&nbsp;začít znovu.“</span></p>
          <p class="chunk" data-nb-ref-number="18" data-nb-words="13" data-nb-chars="71"><span class="idea" data-nb-ref-number="18" id="idea18" data-nb-words="13" data-nb-chars="71">Byl úplně zdrcen a&nbsp;namáhavě polykal. „Vy myslíte, že&nbsp;je&nbsp;to&nbsp;tak špatné?“</span></p>
          <p class="chunk" data-nb-ref-number="19" data-nb-words="213" data-nb-chars="1186"><span class="idea" data-nb-ref-number="19" id="idea19" data-nb-words="213" data-nb-chars="1186">„Docela špatné,“ řekl jsem. „Prosím, je&nbsp;mi&nbsp;líto, ale já&nbsp;vám to&nbsp;musím říci. Většinou tam máte dobré věci, ale dohromady je&nbsp;to&nbsp;špatné. To&nbsp;pastorále, to&nbsp;je&nbsp;Debussy; ale ten pastýř se&nbsp;šalmají, to&nbsp;nejde, pane Foltene. To&nbsp;je&nbsp;rokokový pastýř. Nemůžete tam mít rokokového pastýře. Biblický pastýř byl nomád, pane, nomád s&nbsp;kopím. Hudebník musí myslet. Ta&nbsp;dívka se&nbsp;džbánem je&nbsp;dobrá, skoro klasická. Čistá práce, pane; ale ta&nbsp;šalmaj k&nbsp;ní&nbsp;nejde. Má&nbsp;něco faunského. To&nbsp;tam nepatří, pane, nezní to&nbsp;dost vážně a&nbsp;čistě. Prosím, to&nbsp;je&nbsp;naprosto vyloučeno. Ty&nbsp;fanfáry, to&nbsp;je&nbsp;Verdi, to&nbsp;je&nbsp;Aida. Šikovná věc, pane, lesklá, dramatická, parádní, ale já&nbsp;bych to&nbsp;tam nedal; tam by&nbsp;mělo být něco přísnějšího. Ten poplach ve&nbsp;městě je&nbsp;špatný. To&nbsp;je&nbsp;verismus, račte dovolit, to&nbsp;je&nbsp;naturalismus, to&nbsp;není žádná hudba. Pak tam máte ten sbor žen na&nbsp;slova Ký&nbsp;žal. Moc dobrý, pane Foltene. Výtečný. Je&nbsp;ho&nbsp;jen škoda do&nbsp;opery. To&nbsp;by&nbsp;měla být vokální skladbička pro sebe. Já&nbsp;bych na&nbsp;vašem místě nechal opery, pane Foltene. Opera není čisté umění. Je&nbsp;to&nbsp;divadlo a&nbsp;všechno dohromady. Není to&nbsp;čistá hudba. Vy&nbsp;byste mohl dělat čistou muziku, pane, jako je&nbsp;ta&nbsp;dívka u&nbsp;studny nebo ten ženský sbor. Já&nbsp;nevím, co&nbsp;bych vám řekl dál.“</span></p>
          <p class="chunk" data-nb-ref-number="20" data-nb-words="37" data-nb-chars="204"><span class="idea" data-nb-ref-number="20" id="idea20" data-nb-words="37" data-nb-chars="204">Poslouchal a&nbsp;tichounce sahal do&nbsp;kláves. „Snad máte pravdu,“ řekl s&nbsp;námahou. „Ve mně je&nbsp;toho tolik… Snad to&nbsp;neumím dost ovládnout a&nbsp;uhladit…“ Najednou vstal a&nbsp;šel k&nbsp;oknu. Na&nbsp;zádech mu&nbsp;bylo vidět, že&nbsp;pláče.</span></p>
          <p class="chunk" data-nb-ref-number="21" data-nb-words="86" data-nb-chars="467"><span class="idea" data-nb-ref-number="21" id="idea21" data-nb-words="86" data-nb-chars="467">„Koukejte, pane Foltene,“ řekl jsem, „to by&nbsp;nešlo. Plakat se&nbsp;nesmí. Umění není hračka, aby se&nbsp;pro ni&nbsp;plakalo. Člověk nesmí myslet na&nbsp;sebe. Nezáleží na&nbsp;tom, co&nbsp;je&nbsp;ve&nbsp;vás, ale co&nbsp;z&nbsp;toho uděláte. Když chcete dělat operu, tak dělejte operu; ale plakat – to&nbsp;bych tu, prosím, nemohl být. Žádné takové city, pane Foltene. Umění je&nbsp;práce. Tvoření je&nbsp;jen a&nbsp;jen práce. Tadyhle si&nbsp;sedněte ke&nbsp;klavíru a&nbsp;hrejte variace na&nbsp;motiv toho svého pastorále. Zkuste to&nbsp;jako largo a&nbsp;v&nbsp;dur.“</span></p>
          <p class="chunk" data-nb-ref-number="22" data-nb-words="26" data-nb-chars="149"><span class="idea" data-nb-ref-number="22" id="idea22" data-nb-words="26" data-nb-chars="149">Vysmrkal se&nbsp;jako dítě po&nbsp;pláči, sedl poslušně ke&nbsp;klavíru a&nbsp;hmátl naslepo do&nbsp;kláves. „Prosím vás,“ řekl, „dnes nemohu. Ukažte mi&nbsp;sám, jak to&nbsp;myslíte.“</span></p>
          <p class="chunk" data-nb-ref-number="23" data-nb-words="24" data-nb-chars="158"><span class="idea" data-nb-ref-number="23" id="idea23" data-nb-words="24" data-nb-chars="158">Nerad improvizuju, ale přehrál jsem heroickou variaci na&nbsp;jeho motiv. Skoro zazářil štěstím. „To není špatné,“ vyhrkl. „Myslíte, že&nbsp;by&nbsp;takhle ta&nbsp;předehra šla?“</span></p>
          <p class="chunk" data-nb-ref-number="24" data-nb-words="7" data-nb-chars="34"><span class="idea" data-nb-ref-number="24" id="idea24" data-nb-words="7" data-nb-chars="34">„Zkuste to&nbsp;teď sám,“ řekl jsem mu.</span></p>
          <p class="chunk" data-nb-ref-number="25" data-nb-words="19" data-nb-chars="107"><span class="idea" data-nb-ref-number="25" id="idea25" data-nb-words="19" data-nb-chars="107">Sedl si&nbsp;ke&nbsp;klavíru a&nbsp;zahrál do&nbsp;poslední noty přesně mou variaci v&nbsp;dur; musel mít neobyčejnou hudební paměť.</span></p>
          <p class="chunk" data-nb-ref-number="26" data-nb-words="16" data-nb-chars="98"><span class="idea" data-nb-ref-number="26" id="idea26" data-nb-words="16" data-nb-chars="98">„Tak to&nbsp;by&nbsp;nešlo, pane Foltene,“ řekl jsem. „Tohle byla má&nbsp;variace. Musíte zkusit něco vlastního.“</span></p>
          <p class="chunk" data-nb-ref-number="27" data-nb-words="34" data-nb-chars="204"><span class="idea" data-nb-ref-number="27" id="idea27" data-nb-words="34" data-nb-chars="204">Zkusil to&nbsp;se&nbsp;svraštěným čelem, ale byla to&nbsp;zase táž variace, jenomže do&nbsp;ní&nbsp;znova vpletl ten protivný šalmajový motiv. Vrtěl jsem hlavou. Přestal hrát a&nbsp;řekl: „Odpusťte, já&nbsp;dnes nemám tu&nbsp;pravou inspiraci.“</span></p>
          <p class="chunk" data-nb-ref-number="28" data-nb-words="28" data-nb-chars="174"><span class="idea" data-nb-ref-number="28" id="idea28" data-nb-words="28" data-nb-chars="174">„Vy nesmíte mít žádnou inspiraci,“ řekl jsem. „Hudba, pane, musí být tak přesná jako vědění. Vy&nbsp;musíte vědět, co&nbsp;tam má&nbsp;být. Přemýšlet, rozumíte? Žádná inspirace. Jen práce.“</span></p>
          <p class="chunk" data-nb-ref-number="29" data-nb-words="13" data-nb-chars="81"><span class="idea" data-nb-ref-number="29" id="idea29" data-nb-words="13" data-nb-chars="81">Našpulil rty jako rozmrzené dítě. „To já&nbsp;neumím. Já&nbsp;neumím tvořit suchou cestou.“</span></p>
          <p class="chunk" data-nb-ref-number="30" data-nb-words="21" data-nb-chars="115"><span class="idea" data-nb-ref-number="30" id="idea30" data-nb-words="21" data-nb-chars="115">„To je&nbsp;škoda,“ řekl jsem. „Pak vás nemohu ničemu naučit, pane Foltene. Je&nbsp;mi&nbsp;líto, ale pak tu&nbsp;nemám co&nbsp;pohledávat.“</span></p>
          <p class="chunk" data-nb-ref-number="31" data-nb-words="18" data-nb-chars="106"><span class="idea" data-nb-ref-number="31" id="idea31" data-nb-words="18" data-nb-chars="106">Oči se&nbsp;mu&nbsp;znovu zalily slzami. „Co tedy mám dělat?“ šeptal zdrceně. „Já přece musím svou Juditu dokončit!“</span></p>
          <p class="chunk" data-nb-ref-number="32" data-nb-words="56" data-nb-chars="285"><span class="idea" data-nb-ref-number="32" id="idea32" data-nb-words="56" data-nb-chars="285">Byl tak dětsky nešťasten, že&nbsp;mi&nbsp;ho&nbsp;bylo líto. „Podívejte se, pane Foltene,“ řekl jsem, „uděláme to&nbsp;tedy tak: já&nbsp;budu s&nbsp;vámi probírat vaši operu notu za&nbsp;notou a&nbsp;řeknu vám, co&nbsp;kde je&nbsp;špatně nebo jak by&nbsp;to&nbsp;asi napsal školeny skladatel. A&nbsp;vy&nbsp;si&nbsp;z&nbsp;toho sám odvodíte, jak to&nbsp;máte dělat, že?“</span></p>
          <p class="chunk" data-nb-ref-number="33" data-nb-words="13" data-nb-chars="61"><span class="idea" data-nb-ref-number="33" id="idea33" data-nb-words="13" data-nb-chars="61">Byl s&nbsp;tím srozuměn, a&nbsp;tak se&nbsp;začaly mé&nbsp;hodiny u&nbsp;pana Foltena.</span></p>
          <p class="chunk" data-nb-ref-number="34" data-nb-words="120" data-nb-chars="702"><span class="idea" data-nb-ref-number="34" id="idea34" data-nb-words="120" data-nb-chars="702">Líčím tak obšírně svou první rozmluvu s&nbsp;panem Foltenem, protože z&nbsp;ní&nbsp;je, myslím, vidět několik věcí. Předně, že&nbsp;opravdu miloval hudbu osudově a&nbsp;že&nbsp;byl posedlý touhou napsat operu; snad by&nbsp;byl skočil z&nbsp;okna, kdyby mu&nbsp;to&nbsp;někdo bral. Za&nbsp;druhé, že&nbsp;byl skutečně jenom samouk a&nbsp;diletant, který stál bezradně nad úkoly, které musí mít v&nbsp;malíčku každý průměrný žák konzervatoře. Za&nbsp;třetí, že&nbsp;podle některých ukázek, které mi&nbsp;přehrál, měl pozoruhodné a&nbsp;krásné nadání; tím více mě&nbsp;mátlo a&nbsp;popuzovalo, že&nbsp;vedle dvou kupodivu čistých skladbiček, jako byla ta&nbsp;dívka u&nbsp;studny a&nbsp;ženský sbor, se&nbsp;spokojoval s&nbsp;pasážemi víceméně banálními nebo převzatými z&nbsp;druhé ruky, a&nbsp;že&nbsp;si&nbsp;ani neuvědomoval, jaký je&nbsp;mezi nimi rozdíl.</span></p>
          <p class="chunk" data-nb-ref-number="35" data-nb-words="632" data-nb-chars="3582"><span class="idea" data-nb-ref-number="35" id="idea35" data-nb-words="632" data-nb-chars="3582">Také jsem si&nbsp;z&nbsp;té&nbsp;první hodiny odnesl bohužel dojem, že&nbsp;si&nbsp;s&nbsp;panem Foltenem nebudu nikdy dobře rozumět. Patřil zřejmě k&nbsp;těm umělcům, kteří považují umění za&nbsp;jakési sebevyjádření a&nbsp;sebeuplatnění, za&nbsp;prostředek, kterým neomezeně projevují své vlastní já. Nikdy jsem se&nbsp;nemohl smířit s&nbsp;tímto pojetím; nemohu se&nbsp;tajit, že&nbsp;všechno osobní mi&nbsp;připadá spíš jako znečištění uměleckého projevu. To, co&nbsp;je&nbsp;v&nbsp;tobě, tvé lidství, tvá osobitost, ty&nbsp;sám jsi jenom látka, a&nbsp;nikoliv tvar; jsi-li umělec, nejsi tu&nbsp;proto, abys rozmnožoval látku, nýbrž abys jí&nbsp;dával tvar a&nbsp;řád. Vždy se&nbsp;mi&nbsp;tají dech, čtu-li v&nbsp;Písmu: „Na počátku stvořil Bůh nebe a&nbsp;zemi. Země pak byla nesličná a&nbsp;pustá, a&nbsp;Duch boží vznášel se&nbsp;nad vodami.“ Vznášel se&nbsp;v&nbsp;zoufalství, neboť byla tu&nbsp;jen látka bez tvaru, látka nesličná a&nbsp;pustá. „I řekl Bůh: Buď světlo! I&nbsp;bylo světlo.“ Tomu jest rozumět jako prvnímu sebepoznání: látka si&nbsp;uvědomuje sebe samu a&nbsp;dívá se&nbsp;s&nbsp;úžasem na&nbsp;sebe v&nbsp;prvním úsvitu; toto pak je&nbsp;začátek všeho formování. „A viděl Bůh světlo, že&nbsp;bylo dobré; i&nbsp;oddělil Bůh světlo od&nbsp;tmy.“ Řečeno jest: oddělil. To&nbsp;znamená rozčlenil, omezil a&nbsp;očistil. „A oddělil vody, kteréž jsou pod oblohou, od&nbsp;vod, kteréž jsou nad oblohou. I&nbsp;nazval Bůh oblohu nebem. Řekl také Bůh: Shromažďte se&nbsp;vody, kteréž jsou pod nebem, v&nbsp;místo jedno, a&nbsp;ukaž se&nbsp;místo suché. A&nbsp;stalo se&nbsp;tak. I&nbsp;nazval Bůh místo suché zemí. A&nbsp;viděl Bůh, že&nbsp;to&nbsp;bylo dobré.“ Jelikož pak řečeno bylo, že&nbsp;na&nbsp;počátku stvořil Bůh nebe a&nbsp;zemi, je&nbsp;tím i&nbsp;vysloveno, že&nbsp;nikoliv samo vznikání, nýbrž teprve toto oddělování a&nbsp;pořádání je&nbsp;tím pravým počátkem a&nbsp;tvůrčím dílem božím. Nejsem písmák, nýbrž jenom muzikant, i&nbsp;rozumím tomu takto: Na&nbsp;počátku jsi ty&nbsp;sám, látka nesličná a&nbsp;pustá; ty&nbsp;sám, tvé já, tvůj život, tvé nadání, to&nbsp;vše je&nbsp;jenom látka: nikoliv tvoření, nýbrž pouhá stvořenost. A&nbsp;kdybys jakkoliv rozepnul své já&nbsp;a&nbsp;naplnil svůj život, nejsi nic než látka pustá a&nbsp;chaotická, nad níž se&nbsp;Duch boží vznáší v&nbsp;zoufalství, nemaje nač se&nbsp;snést. Musíš oddělit světlo od&nbsp;tmy, aby se&nbsp;látka stala tvarem; musíš oddělovat a&nbsp;omezovat, aby vznikly jasné obrysy a&nbsp;věci stály před tebou v&nbsp;plném světle, sličné jako v&nbsp;den svého stvoření. Tvoříš jen potud, pokud dáváš látce tvar; tvořit je&nbsp;rozčleňovat a&nbsp;pořád, pořád vytvářet konečné a&nbsp;pevné meze v&nbsp;látce, jež je&nbsp;nekonečná a&nbsp;pustá. Odděluj, odděluj! Jinak se&nbsp;tvůj svět rozvalí v&nbsp;beztvarou látku, na&nbsp;níž ještě nespočinula milost boží. Vždyť už&nbsp;dívaje se&nbsp;nebo nastavuje své ucho, vnímaje a&nbsp;poznávaje, odděluješ věci nebo zvuky od&nbsp;sebe; jak teprve čistě a&nbsp;zřetelně, jak přísně a&nbsp;slavně je&nbsp;musíš ohraničit, jsi-li umělcem, který se&nbsp;pokouší kráčet ve&nbsp;stopách božích! Odděluj, odděluj! I&nbsp;když tvé dílo je&nbsp;z&nbsp;tebe, musí se&nbsp;začínat i&nbsp;končit samo v&nbsp;sobě; jeho tvar musí být tak dokonale uzavřen, že&nbsp;už&nbsp;v&nbsp;něm není místa pro nic jiného, ani pro tebe ne; ani pro tvou osobitost, ani pro tvou ctižádost, pro nic z&nbsp;toho, v&nbsp;čem sebe samo nalézá a&nbsp;v&nbsp;čem si&nbsp;libuje tvoje já. Ne&nbsp;v&nbsp;tobě, ale samo v&nbsp;sobě musí mít stvořené dílo svou osu. Všechno špatné a&nbsp;nečisté umění pochází z&nbsp;toho, že&nbsp;v&nbsp;něm zůstalo něco osobního, co&nbsp;se&nbsp;nestalo tvarem a&nbsp;věcí oddělenou; není to&nbsp;ani místo suché, jež Bůh nazval zemí, ani shromáždění vod, jež nazval mořem, nýbrž bláto, látka nerozdělená a&nbsp;pustá. Většina umělců, stejně jako většina lidí, jenom donekonečna rozmnožují látku, místo aby jí&nbsp;dávali tvar; jedni ji&nbsp;chrlí jako pekelnou lávu a&nbsp;jiní ji&nbsp;naplavují jako slizké bahno na&nbsp;břehu vod; stále nově kypí a&nbsp;vrší se&nbsp;země nesličná a&nbsp;nevykoupená, čekající na&nbsp;strašnou, slavnou kázeň tvoření. Odděluj, odděluj! nikdy nepřestane platit a&nbsp;děsit tento přísný zákon, zákon dne prvního.</span></p>
          <p class="chunk" data-nb-ref-number="36" data-nb-words="268" data-nb-chars="1575"><span class="idea" data-nb-ref-number="36" id="idea36" data-nb-words="268" data-nb-chars="1575">Neboť i&nbsp;ďábel se&nbsp;míchá a&nbsp;fušuje do&nbsp;umění; můžete ho&nbsp;dobře poznat podle toho, že&nbsp;je&nbsp;od&nbsp;přírody ctižádostivý a&nbsp;ješitný. Honosí se&nbsp;látkou, originalitou nebo siláctvím; každá přemíra, každé bujení je&nbsp;rozkvašeno jeho zkaženým dechem; všechno velikášství a&nbsp;veškerá okázalost se&nbsp;nadýmá jeho nečistou a&nbsp;křečovitou pýchou; všechno, co&nbsp;v&nbsp;umění je&nbsp;laciné, lesklé a&nbsp;líbivé, jsou nakradené cetky jeho opičí chlubivosti; všechno, co&nbsp;je&nbsp;nehotové a&nbsp;nedotvořené, jsou chvatné stopy jeho horečné netrpělivosti a&nbsp;věčného lajdáctví; veškerá falešná a&nbsp;honosná forma je&nbsp;vypůjčená maska, jíž marně zakrývá svou zoufalou pustotu. Všude, kde pracuje umělec, jako všude, kde jde o&nbsp;lidské vynikání, obchází duch zlý, hledaje svou příležitost, aby se&nbsp;projevil, aby tě&nbsp;pokoušel nebo posedl. Protože sám nemůže tvořit, hledí se&nbsp;zmocnit tebe. Aby zkazil tvé dílo, kazí tebe a&nbsp;vyžírá tvé nitro samochválou a&nbsp;samolibostí. Aby tě&nbsp;oklamal, abys ho&nbsp;nepoznal v&nbsp;jeho pravé a&nbsp;beztvaré podobě, vydává se&nbsp;za&nbsp;tebe sama a&nbsp;bere na&nbsp;sebe tvé zájmy. „To jsem já,“ šeptá ti, „já, tvé daimonion; já&nbsp;jsem tvé geniální a&nbsp;ctižádostivé já. Pokud máš mne, jsi veliký a&nbsp;svrchovaný; budeš činit, co&nbsp;se&nbsp;tobě líbí; nebudeš sloužit nežli sám sobě.“ Neboť ďábel nikdy nežádá, aby se&nbsp;sloužilo jemu, nýbrž sobě samotnému; on&nbsp;dobře ví, proč to&nbsp;dělá a&nbsp;čím si&nbsp;může osedlat lidské duše a&nbsp;činy. Jeho věčná bída, ale také jeho síla je&nbsp;v&nbsp;tom, že&nbsp;mu&nbsp;nic nepatří; svět je&nbsp;boží, a&nbsp;nečistý duch v&nbsp;něm nemá svého domu. Může jen porušovat, co&nbsp;není jeho; nikdy nevíš, neplete-li se&nbsp;ti&nbsp;do&nbsp;tvého díla; jen jedno nedovede: dělat práci čistou a&nbsp;dokonalou.</span></p>
          <p class="chunk" data-nb-ref-number="37" data-nb-words="171" data-nb-chars="972"><span class="idea" data-nb-ref-number="37" id="idea37" data-nb-words="171" data-nb-chars="972">Díky bohu, konečně mohu mluvit jenom o&nbsp;umění; ale musel jsem mluvit o&nbsp;Bohu i&nbsp;ďáblu, neboť nevěř nikdo, že&nbsp;umění je&nbsp;mimo dobro a&nbsp;zlo. Naopak, v&nbsp;umění je&nbsp;místo pro vznešenější ctnost i&nbsp;pro ohavnější nízkost a&nbsp;neřest než nevím v&nbsp;kterém povolání lidském. Je&nbsp;čisté umění, které se&nbsp;pokouší o&nbsp;práci čistou a&nbsp;dokonalou; jest umění, ve&nbsp;kterém tvar věcí je&nbsp;oddělen a&nbsp;vykoupen, ba, řekl bych, zbožněn; neboť na&nbsp;věcech může ležet něco jako zřetelná svatost nebo nejasná kletba. Záleží jen na&nbsp;tobě; čím víc miluješ věci, s&nbsp;tím větší snažností se&nbsp;budeš prodírat k&nbsp;jejich plnému a&nbsp;tajemně dokonalému bytí. Není ti&nbsp;uloženo tvé dílo, aby ses jím projevil, ale aby ses jím očistil, aby ses odpoutal od&nbsp;sebe sama; netvoříš ze&nbsp;sebe, ale nad sebe; hrozně a&nbsp;trpělivě se&nbsp;domáháš lepšího vidění a&nbsp;slyšení, jasnějšího porozumění, větší lásky a&nbsp;hlubšího poznání, než s&nbsp;jakým jsi přistoupil k&nbsp;svému dílu. Tvoříš proto, abys na&nbsp;svém díle poznal tvar a&nbsp;dokonalost věcí. Tvá služba věcem je&nbsp;bohoslužba.</span></p>
          <p class="chunk" data-nb-ref-number="38" data-nb-words="8" data-nb-chars="44"><span class="idea" data-nb-ref-number="38" id="idea38" data-nb-words="8" data-nb-chars="44">A&nbsp;naproti tomu je&nbsp;umění nečisté a&nbsp;zlořečené…</span></p>
          <div class="centered">
            <p class="chunk" data-nb-ref-number="39" data-nb-words="5" data-nb-chars="27"><span class="idea" data-nb-ref-number="39" id="idea39" data-nb-words="5" data-nb-chars="27">Zde končí text Karla Čapka.</span></p>
          </div>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="40" data-nb-words="17" data-nb-chars="115"><span class="idea" data-nb-ref-number="40" id="idea40" data-nb-words="17" data-nb-chars="115"><p>Apokryfy (řec.) – spisy, které církev nepojímá do&nbsp;kánonu biblických textů; podvržené, nepůvodní dílo.&nbsp;<em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zivot_a_dilo_skladatele_foltyna_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>